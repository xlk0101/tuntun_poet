四 时 运 灰 琯	一 夕 变 冬 春	送 寒 馀 雪 尽	迎 岁 早 梅 新
上 弦 明 月 半	激 箭 流 星 远	落 雁 带 书 惊	啼 猿 映 枝 转
初 秋 玉 露 清	早 雁 出 空 鸣	隔 云 时 乱 影	因 风 乍 含 声
岸 曲 丝 阴 聚	波 移 带 影 疏	还 将 眉 里 翠	来 就 镜 中 舒
贞 条 障 曲 砌	翠 叶 贯 寒 霜	拂 牖 分 龙 影	临 池 待 凤 翔
散 影 玉 阶 柳	含 翠 隐 鸣 蝉	微 形 藏 叶 里	乱 响 出 风 前
盘 根 直 盈 渚	交 干 横 倚 天	舒 华 光 四 海	卷 叶 荫 三 川
近 谷 交 萦 蕊	遥 峰 对 出 莲	径 细 无 全 磴	松 小 未 含 烟
啄 木 觜 距 长	凤 凰 羽 毛 短	苦 嫌 松 桂 寒	任 逐 桑 榆 暖
仙 客 厌 人 间	孤 云 比 性 闲	话 离 情 未 已	烟 水 万 重 山
注 想 待 元 老	识 君 恨 不 早	我 家 柱 石 衰	忧 来 学 丘 祷
款 塞 旋 征 骑	和 戎 委 庙 贤	倾 心 方 倚 注	叶 力 共 安 边
受 律 辞 元 首	相 将 讨 叛 臣	咸 歌 破 阵 乐	共 赏 太 平 人
四 海 皇 风 被	千 年 德 水 清	戎 衣 更 不 著	今 日 告 功 成
主 圣 开 昌 历	臣 忠 奉 大 猷	君 看 偃 革 后	便 是 太 平 秋
白 玉 谁 家 郎	回 车 渡 天 津	看 花 东 上 陌	惊 动 洛 阳 人
此 地 无 驻 马	夜 中 犹 走 轮	所 以 路 旁 草	少 于 衣 上 尘
春 来 南 雁 归	日 去 西 蚕 远	妾 思 纷 何 极	客 游 殊 未 返
锦 车 天 外 去	毳 幕 云 中 开	魏 阙 苍 龙 远	萧 关 赤 雁 哀
仙 娥 今 下 嫁	骄 子 自 同 和	剑 戟 归 田 尽	牛 羊 绕 塞 多
魏 王 铜 雀 妓	日 暮 管 弦 清	一 见 西 陵 树	悲 心 舞 不 成
藕 花 凉 露 湿	花 缺 藕 根 涩	飞 下 雌 鸳 鸯	塘 水 声 溢 溢
夺 宠 心 那 惯	寻 思 倚 殿 门	不 知 移 旧 爱	何 处 作 新 恩
空 宫 古 廊 殿	寒 月 照 斜 晖	卧 听 未 央 曲	满 箱 歌 舞 衣
长 信 宫 中 草	年 年 愁 处 生	故 侵 珠 履 迹	不 使 玉 阶 行
玉 阶 生 白 露	夜 久 侵 罗 袜	却 下 水 精 帘	玲 珑 望 秋 月
寂 寥 抱 冬 心	裁 罗 又 褧 褧	夜 久 频 挑 灯	霜 寒 剪 刀 冷
山 连 翠 羽 屏	草 接 烟 华 席	望 尽 南 飞 燕	佳 人 断 信 息
兰 眼 抬 露 斜	莺 唇 映 花 老	金 龙 倾 漏 尽	玉 井 敲 冰 早
南 光 走 冷 圭	北 籁 号 空 木	年 年 任 霜 霰	不 减 筼 筜 绿
碧 玉 上 宫 妓	出 入 千 花 林	珠 被 玳 瑁 床	感 郎 情 意 深
众 鸟 各 归 枝	乌 乌 尔 不 栖	还 应 知 妾 恨	故 向 绿 窗 啼
海 客 乘 天 风	将 船 远 行 役	譬 如 云 中 鸟	一 去 无 踪 迹
玉 溆 花 红 发	金 塘 水 碧 流	相 逢 畏 相 失	并 著 采 莲 舟
妾 年 初 二 八	两 度 嫁 狂 夫	薄 命 今 犹 在	坚 贞 扫 地 无
自 君 之 出 矣	梁 尘 静 不 飞	思 君 如 满 月	夜 夜 减 容 晖
自 君 之 出 矣	弦 吹 绝 无 声	思 君 如 百 草	撩 乱 逐 春 生
自 君 之 出 矣	万 物 看 成 古	千 寻 葶 苈 枝	争 奈 长 长 苦
辽 阳 望 河 县	白 首 无 由 见	海 上 珊 瑚 枝	年 年 寄 春 燕
欲 别 牵 郎 衣	问 郎 游 何 处	不 恨 归 日 迟	莫 向 临 邛 去
月 暗 送 湖 风	相 寻 路 不 通	菱 歌 唱 不 辍	知 在 此 塘 中
不 寐 倦 长 更	披 衣 出 户 行	月 寒 秋 竹 冷	风 切 夜 窗 声
香 销 连 理 带	尘 覆 合 欢 杯	懒 卧 相 思 枕	愁 吟 起 夜 来
摇 漾 越 江 春	相 将 看 白 蘋	归 时 不 觉 夜	出 浦 月 随 人
青 青 树 中 草	托 根 非 不 危	草 生 树 却 死	荣 枯 君 可 知
金 花 折 风 帽	白 马 小 迟 回	翩 翩 舞 广 袖	似 鸟 海 东 来
开 箧 泪 沾 襦	见 君 前 日 书	夜 台 空 寂 寞	犹 见 紫 云 车
分 野 中 峰 变	阴 晴 众 壑 殊	欲 投 人 处 宿	隔 浦 问 樵 夫
香 气 传 空 满	妆 花 映 薄 红	歌 声 天 仗 外	舞 态 御 楼 中
明 月 照 秋 叶	西 风 响 夜 砧	强 言 徒 自 乱	往 事 不 堪 寻
坐 对 银 釭 晓	停 留 玉 箸 痕	君 门 常 不 见	无 处 谢 前 恩
扬 子 谭 经 去	淮 王 载 酒 过	醉 来 啼 鸟 唤	坐 久 落 花 多
玉 管 朝 朝 弄	清 歌 日 日 新	折 花 当 驿 路	寄 与 陇 头 人
风 劲 角 弓 鸣	将 军 猎 渭 城	草 枯 鹰 眼 疾	雪 尽 马 蹄 轻
塞 外 虏 尘 飞	频 年 度 碛 西	死 生 随 玉 剑	辛 苦 向 金 微
夜 闻 邻 妇 泣	切 切 有 馀 哀	即 问 缘 何 事	征 人 战 未 回
系 马 宫 槐 老	持 怀 店 菊 黄	故 交 今 不 见	流 恨 满 川 光
风 俗 今 和 厚	君 王 在 穆 清	行 看 采 花 曲	尽 是 太 阶 平
圣 德 超 千 古	皇 威 静 四 方	苍 生 今 息 战	无 事 觉 时 长
开 帘 见 新 月	便 即 下 阶 拜	细 语 人 不 闻	北 风 吹 裙 带
和 风 起 天 路	严 气 消 冰 井	索 索 枝 未 柔	厌 厌 漏 犹 永
飒 飒 风 叶 下	遥 遥 烟 景 曛	霸 陵 无 醉 尉	谁 滞 李 将 军
日 暮 霜 风 急	羽 翮 转 难 任	为 有 传 书 意	翩 翩 入 上 林
霜 重 麟 胶 劲	风 高 月 影 圆	乌 飞 随 帝 辇	雁 落 逐 鸣 弦
圆 池 类 璧 水	轻 翰 染 烟 华	将 军 欲 定 远	见 弃 不 应 赊
皇 猷 被 寰 宇	端 扆 属 元 辰	九 重 丽 天 邑	千 门 临 上 春
本 逐 征 鸿 去	还 随 落 叶 来	菊 花 应 未 满	请 待 诗 人 开
游 人 倦 蓬 转	乡 思 逐 雁 来	偏 想 临 潭 菊	芳 蕊 对 谁 开
日 里 飏 朝 彩	琴 中 伴 夜 啼	上 林 如 许 树	不 借 一 枝 栖
逐 舞 飘 轻 袖	传 歌 共 绕 梁	动 枝 生 乱 影	吹 花 送 远 香
初 日 明 燕 馆	新 溜 满 梁 池	归 云 半 入 岭	残 滴 尚 悬 枝
的 历 流 光 小	飘 飖 弱 翅 轻	恐 畏 无 人 识	独 自 暗 中 明
遇 坎 聊 知 止	逢 风 或 未 归	孤 根 何 处 断	轻 叶 强 能 飞
春 来 日 渐 长	醉 客 喜 年 光	稍 觉 池 亭 好	偏 宜 酒 瓮 香
昨 夜 瓶 始 尽	今 朝 瓮 即 开	梦 中 占 梦 罢	还 向 酒 家 来
野 觞 浮 郑 酌	山 酒 漉 陶 巾	但 令 千 日 醉	何 惜 两 三 春
浮 生 知 几 日	无 状 逐 空 名	不 如 多 酿 酒	时 向 竹 林 倾
六 月 调 神 曲	正 朝 汲 美 泉	从 来 作 春 酒	未 省 不 经 年
电 影 江 前 落	雷 声 峡 外 长	霁 云 无 处 所	台 馆 晓 苍 苍
低 身 锵 玉 珮	举 袖 拂 罗 衣	对 檐 疑 燕 起	映 雪 似 花 飞
结 叶 还 临 影	飞 香 欲 遍 空	不 意 馀 花 落	翻 沉 露 井 中
畴 昔 同 幽 谷	伊 尔 迁 乔 木	赫 奕 盛 青 紫	讨 论 穷 简 牍
早 秋 惊 落 叶	飘 零 似 客 心	翻 飞 未 肯 下	犹 言 惜 故 林
冶 长 倦 缧 绁	韩 安 叹 死 灰	始 验 山 中 木	方 知 贵 不 材
遥 想 观 涛 处	犹 意 采 莲 歌	无 因 关 塞 叶	共 下 洞 庭 波
倦 采 蘼 芜 叶	贪 怜 照 胆 明	两 边 俱 拭 泪	一 处 有 啼 声
桂 香 尘 处 减	练 影 月 前 空	定 惑 由 关 吏	徒 嗟 塞 上 翁
独 舞 依 磐 石	群 飞 动 轻 浪	奋 迅 碧 沙 前	长 怀 白 云 上
封 霜 连 锦 砌	防 露 拂 瑶 阶	聊 将 仪 凤 质	暂 与 俗 人 谐
高 情 临 爽 月	急 响 送 秋 风	独 有 危 冠 意	还 将 衰 鬓 同
倚 棹 春 江 上	横 舟 石 岸 前	山 暝 行 人 断	迢 迢 独 泛 仙
离 忧 将 岁 尽	归 望 逐 春 来	庭 花 如 有 意	留 艳 待 人 开
变 石 身 犹 重	衔 泥 力 尚 微	从 来 赴 甲 第	两 起 一 双 飞
冬 去 更 筹 尽	春 随 斗 柄 回	寒 暄 一 夜 隔	客 鬓 两 年 催
万 里 人 南 去	三 春 雁 北 飞	不 知 何 岁 月	得 与 尔 同 归
独 酌 芳 春 酒	登 楼 已 半 曛	谁 惊 一 行 雁	冲 断 过 江 云
上 苑 春 先 入	中 园 花 尽 开	唯 馀 幽 径 草	尚 待 日 光 催
自 君 之 出 矣	不 复 理 残 机	思 君 如 满 月	夜 夜 减 清 辉
赵 氏 连 城 璧	由 来 天 下 传	送 君 还 旧 府	明 月 满 前 川
岭 外 音 书 断	经 冬 复 历 春	近 乡 情 更 怯	不 敢 问 来 人
山 游 杳 何 处	迟 回 伊 洛 间	归 寝 忽 成 梦	宛 在 嵩 丘 山
昔 日 河 阳 县	氛 氲 香 气 多	曹 娘 娇 态 尽	春 树 不 堪 过
非 关 怜 翠 幕	不 是 厌 朱 楼	故 来 呈 燕 颔	报 道 欲 封 侯
粉 壁 图 仙 鹤	昂 藏 真 气 多	鶱 飞 竟 不 去	当 是 恋 恩 波
受 脤 清 边 服	乘 骢 历 塞 尘	当 闻 汉 雪 耻	羞 共 虏 和 亲
梦 泽 三 秋 日	苍 梧 一 片 云	还 将 鹓 鹭 羽	重 入 鹧 鸪 群
亭 寒 照 苦 月	陇 暗 积 愁 云	今 日 山 门 树	何 处 有 将 军
抱 琴 开 野 室	携 酒 对 情 人	林 塘 花 月 下	别 似 一 家 春
山 中 兰 叶 径	城 外 李 桃 园	岂 知 人 事 静	不 觉 鸟 声 喧
客 念 纷 无 极	春 泪 倍 成 行	今 朝 花 树 下	不 觉 恋 年 光
帝 里 金 茎 去	扶 风 石 柱 来	山 川 殊 未 已	行 路 方 悠 哉
江 汉 深 无 极	梁 岷 不 可 攀	山 川 云 雾 里	游 子 几 时 还
虞 舜 调 清 管	王 褒 赋 雅 音	参 差 横 凤 翼	搜 索 动 人 心
盘 根 植 瀛 渚	交 干 横 倚 天	舒 华 光 四 海	卷 叶 荫 山 川
凄 凉 徒 见 日	冥 寞 讵 知 年	魂 兮 不 可 问	应 为 直 如 弦
在 德 何 夷 险	观 风 复 往 还	自 能 同 善 闭	中 路 可 无 关
北 风 吹 白 云	万 里 渡 河 汾	心 绪 逢 摇 落	秋 声 不 可 闻
岁 穷 惟 益 老	春 至 却 辞 家	可 惜 东 园 树	无 人 也 作 花
兔 子 死 兰 弹	持 来 挂 竹 竿	试 将 明 镜 照	何 异 月 中 看
有 意 嫌 兵 部	专 心 望 考 功	谁 知 脚 蹭 蹬	几 落 省 墙 东
禀 质 非 贪 热	焦 心 岂 惮 熬	终 知 不 自 润	何 处 用 脂 膏
凌 波 起 罗 袜	含 风 染 素 衣	别 有 知 音 调	闻 歌 应 自 飞
寒 更 承 夜 永	凉 夕 向 秋 澄	离 心 何 以 赠	自 有 玉 壶 冰
汉 庭 荣 巧 宦	云 阁 薄 边 功	可 怜 骢 马 使	白 首 为 谁 雄
故 乡 今 日 友	欢 会 坐 应 同	宁 知 巴 峡 路	辛 苦 石 尤 风
望 苑 长 为 客	商 山 遂 不 归	谁 怜 北 陵 井	未 息 汉 阴 机
有 道 君 匡 国	无 闷 余 在 林	白 云 峨 眉 上	岁 晚 来 相 寻
天 德 平 无 外	关 门 东 复 西	不 将 千 里 隔	何 用 一 丸 泥
乐 奏 天 恩 满	杯 来 秋 兴 高	更 蒙 萧 相 国	对 席 饮 醇 醪
圣 德 垂 甘 露	天 章 下 大 风	又 乘 黄 阁 赏	愿 作 黑 头 公
西 掖 恩 华 降	南 宫 命 席 阑	讵 知 鸡 树 后	更 接 凤 池 欢
秋 阴 士 多 感	雨 息 夜 无 尘	清 樽 宜 明 月	复 有 平 生 人
醉 后 乐 无 极	弥 胜 未 醉 时	动 容 皆 是 舞	出 语 总 成 诗
今 日 此 相 送	明 年 此 相 待	天 上 客 星 回	知 君 渡 东 海
蜀 地 寒 犹 暖	正 朝 发 早 梅	偏 惊 万 里 客	已 复 一 年 来
客 心 争 日 月	来 往 预 期 程	秋 风 不 相 待	先 至 洛 阳 城
去 国 年 方 晏	愁 心 转 不 堪	离 人 与 江 水	终 日 向 西 南
故 岁 今 宵 尽	新 年 明 旦 来	愁 心 随 斗 柄	东 北 望 春 回
春 来 半 月 度	俗 忌 一 时 闲	不 酌 他 乡 酒	惟 堪 对 楚 山
白 首 看 黄 叶	徂 颜 复 几 何	空 惭 棠 树 下	不 见 政 成 歌
客 心 惊 落 木	夜 坐 听 秋 风	朝 日 看 容 鬓	生 涯 在 镜 中
抱 玉 三 朝 楚	怀 书 十 上 秦	年 年 洛 阳 陌	花 鸟 弄 归 人
秋 郊 日 半 隐	野 树 烟 初 映	风 水 正 萧 条	那 甚 动 离 咏
桂 树 生 南 海	芳 香 隔 楚 山	今 朝 天 上 见	疑 是 月 中 攀
闻 道 成 都 酒	无 钱 亦 可 求	不 知 将 几 斗	销 得 此 来 愁
擢 擢 当 轩 竹	青 青 重 岁 寒	心 贞 徒 见 赏	箨 小 未 成 竿
畏 途 方 万 里	生 涯 近 百 年	不 知 将 白 首	何 处 入 黄 泉
环 潭 澄 晓 色	叠 嶂 照 秋 影	幽 致 欣 所 逢	纷 虑 自 兹 屏
器 乏 雕 梁 器	材 非 构 厦 材	但 将 千 岁 叶	常 奉 万 年 杯
欲 转 声 犹 涩	将 飞 羽 未 调	高 风 不 借 便	何 处 得 迁 乔
避 贤 初 罢 相	乐 圣 且 衔 杯	为 问 门 前 客	今 朝 几 个 来
物 情 良 可 见	人 事 不 胜 悲	莫 恃 朝 荣 好	君 看 暮 落 时
主 人 不 相 识	偶 坐 为 林 泉	莫 谩 愁 沽 酒	囊 中 自 有 钱
山 上 天 将 近	人 间 路 渐 遥	谁 当 云 里 见	知 欲 渡 仙 桥
汉 家 轻 壮 士	无 状 杀 彭 王	一 遇 风 尘 起	令 谁 守 四 方
耿 耿 曙 河 微	神 仙 此 夜 稀	今 年 七 月 闰	应 得 两 回 归
旅 人 倚 征 棹	薄 暮 起 劳 歌	笑 揽 清 溪 月	清 辉 不 厌 多
灵 溪 非 人 迹	仙 意 素 所 秉	鳞 岭 森 翠 微	澄 潭 照 秋 景
边 地 莺 花 少	年 来 未 觉 新	美 人 天 上 落	龙 塞 始 应 春
朝 日 照 红 妆	拟 上 铜 雀 台	画 眉 犹 未 了	魏 帝 使 人 催
遗 却 珊 瑚 鞭	白 马 骄 不 行	章 台 折 杨 柳	春 日 路 傍 情
归 时 日 尚 早	更 欲 向 芳 洲	渡 口 水 流 急	回 船 不 自 由
少 妇 石 榴 裙	新 妆 白 玉 面	能 迷 张 公 子	不 许 时 相 见
新 秋 夜 何 爽	露 下 风 转 凄	一 磬 竹 林 外	千 灯 花 塔 西
窗 灯 林 霭 里	闻 磬 水 声 中	更 与 龙 华 会	炉 烟 满 夕 风
莫 以 今 时 宠	难 忘 旧 日 恩	看 花 满 眼 泪	不 共 楚 王 言
新 家 孟 城 口	古 木 馀 衰 柳	来 者 复 为 谁	空 悲 昔 人 有
飞 鸟 去 不 穷	连 山 复 秋 色	上 下 华 子 冈	惆 怅 情 何 极
空 山 不 见 人	但 闻 人 语 响	返 景 入 深 林	复 照 青 苔 上
结 实 红 且 绿	复 如 花 更 开	山 中 傥 留 客	置 此 芙 蓉 杯
仄 径 荫 宫 槐	幽 阴 多 绿 苔	应 门 但 迎 扫	畏 有 山 僧 来
轻 舸 迎 上 客	悠 悠 湖 上 来	当 轩 对 尊 酒	四 面 芙 蓉 开
轻 舟 南 垞 去	北 垞 淼 难 即	隔 浦 望 人 家	遥 遥 不 相 识
吹 箫 凌 极 浦	日 暮 送 夫 君	湖 上 一 回 首	青 山 卷 白 云
分 行 接 绮 树	倒 影 入 清 漪	不 学 御 沟 上	春 风 伤 别 离
清 浅 白 石 滩	绿 蒲 向 堪 把	家 住 水 东 西	浣 纱 明 月 下
北 垞 湖 水 北	杂 树 映 朱 阑	逶 迤 南 川 水	明 灭 青 林 端
独 坐 幽 篁 里	弹 琴 复 长 啸	深 林 人 不 知	明 月 来 相 照
桂 尊 迎 帝 子	杜 若 赠 佳 人	椒 浆 奠 瑶 席	欲 下 云 中 君
日 日 采 莲 去	洲 长 多 暮 归	弄 篙 莫 溅 水	畏 湿 红 莲 衣
乍 向 红 莲 没	复 出 清 蒲 飏	独 立 何 褵 褷	衔 鱼 古 查 上
朝 耕 上 平 田	暮 耕 上 平 田	借 问 问 津 者	宁 知 沮 溺 贤
春 池 深 且 广	会 待 轻 舟 回	靡 靡 绿 萍 合	垂 杨 扫 复 开
山 中 多 法 侣	禅 诵 自 为 群	城 郭 遥 相 望	唯 应 见 白 云
相 送 临 高 台	川 原 杳 何 极	日 暮 飞 鸟 还	行 人 去 不 息
绿 艳 闲 且 静	红 衣 浅 复 深	花 心 愁 欲 断	春 色 岂 知 心
画 君 年 少 时	如 今 君 已 老	今 时 新 识 人	知 君 旧 时 好
轻 阴 阁 小 雨	深 院 昼 慵 开	坐 看 苍 苔 色	欲 上 人 衣 来
故 人 不 可 见	汉 水 日 东 流	借 问 襄 阳 老	江 山 空 蔡 州
山 月 晓 仍 在	林 风 凉 不 绝	殷 勤 如 有 情	惆 怅 令 人 别
结 庐 古 城 下	时 登 古 城 上	古 城 非 畴 昔	今 人 自 来 往
落 日 松 风 起	还 家 草 露 晞	云 光 侵 履 迹	山 翠 拂 人 衣
迢 迢 文 杏 馆	跻 攀 日 已 屡	南 岭 与 北 湖	前 看 复 回 顾
明 流 纡 且 直	绿 筱 密 复 深	一 径 通 山 路	行 歌 望 旧 岑
日 夕 见 寒 山	便 为 独 往 客	不 知 深 林 事	但 有 麏 麚 迹
当 轩 弥 滉 漾	孤 月 正 裴 回	谷 口 猿 声 发	风 传 入 户 来
孤 舟 信 一 泊	南 垞 湖 水 岸	落 日 下 崦 嵫	清 波 殊 淼 漫
跂 石 复 临 水	弄 波 情 未 极	日 下 川 上 寒	浮 云 澹 无 色
南 山 北 垞 下	结 宇 临 欹 湖	每 欲 采 樵 去	扁 舟 出 菰 蒲
来 过 竹 里 馆	日 与 道 相 亲	出 入 唯 山 鸟	幽 深 无 世 人
好 闲 早 成 性	果 此 谐 宿 诺	今 日 漆 园 游	还 同 庄 叟 乐
归 山 深 浅 去	须 尽 丘 壑 美	莫 学 武 陵 人	暂 游 桃 源 里
驻 马 欲 分 襟	清 寒 御 沟 上	前 山 景 气 佳	独 往 还 惆 怅
一 雁 过 连 营	繁 霜 覆 古 城	胡 笳 在 何 处	半 夜 起 边 声
沧 浪 临 古 道	道 上 若 成 尘	自 有 沧 浪 峡	谁 为 无 事 人
大 将 军 出 战	白 日 暗 榆 关	三 面 黄 金 甲	单 于 破 胆 还
荆 门 不 堪 别	况 乃 潇 湘 秋	何 处 遥 望 君	江 边 明 月 楼
敛 眉 语 芳 草	何 许 太 无 情	正 见 离 人 别	春 心 相 向 生
河 水 浮 落 花	花 流 东 不 息	应 见 浣 纱 人	为 道 长 相 忆
日 暮 苍 山 远	天 寒 白 屋 贫	柴 门 闻 犬 吠	风 雪 夜 归 人
朝 无 寒 士 达	家 在 旧 山 贫	相 送 天 涯 里	怜 君 更 远 人
初 迷 武 陵 路	复 出 孟 尝 门	回 首 江 南 岸	青 山 与 旧 恩
苍 梧 千 载 后	斑 竹 对 湘 沅	欲 识 湘 妃 怨	枝 枝 满 泪 痕
君 王 不 可 见	芳 草 旧 宫 春	犹 带 罗 裙 色	青 青 向 楚 人
片 帆 何 处 去	匹 马 独 归 迟	惆 怅 江 南 北	青 山 欲 暮 时
不 知 方 外 客	何 事 锁 空 房	应 向 桃 源 里	教 他 唤 阮 郎
孤 云 将 野 鹤	岂 向 人 间 住	莫 买 沃 洲 山	时 人 已 知 处
苍 苍 竹 林 寺	杳 杳 钟 声 晚	荷 笠 带 夕 阳	青 山 独 归 远
荒 凉 野 店 绝	迢 递 人 烟 远	苍 苍 古 木 中	多 是 隋 家 苑
楚 城 今 近 远	积 霭 寒 塘 暮	水 浅 舟 且 迟	淮 潮 至 何 处
空 洲 夕 烟 敛	望 月 秋 江 里	历 历 沙 上 人	月 中 孤 渡 水
与 君 为 近 别	不 啻 远 相 思	落 日 平 湖 上	看 山 对 此 时
别 愁 复 经 雨	别 泪 还 如 霰	寄 心 海 上 云	千 里 常 相 见
四 海 重 然 诺	吾 尝 闻 白 眉	秦 城 游 侠 客	相 得 半 酣 时
日 暮 田 家 远	山 中 勿 久 淹	归 人 须 早 去	稚 子 望 陶 潜
岘 首 风 湍 急	云 帆 若 鸟 飞	凭 轩 试 一 问	张 翰 欲 来 归
游 人 武 陵 去	宝 剑 直 千 金	分 手 脱 相 赠	平 生 一 片 心
君 登 青 云 去	予 望 青 山 归	云 山 从 此 别	泪 湿 薜 萝 衣
碧 溪 常 共 赏	朱 邸 忽 迁 荣	豫 有 相 思 意	闻 君 琴 上 声
异 俗 非 乡 俗	新 年 改 故 年	蓟 门 看 火 树	疑 是 烛 龙 燃
北 涧 流 恒 满	浮 舟 触 处 通	沿 洄 自 有 趣	何 必 五 湖 中
行 至 菊 花 潭	村 西 日 已 斜	主 人 登 高 去	鸡 犬 空 在 家
花 伴 成 龙 竹	池 分 跃 马 溪	田 园 人 不 见	疑 向 洞 中 栖
北 固 临 京 口	夷 山 近 海 滨	江 风 白 浪 起	愁 杀 渡 头 人
移 舟 泊 烟 渚	日 暮 客 愁 新	野 旷 天 低 树	江 清 月 近 人
向 夕 问 舟 子	前 程 复 几 多	湾 头 正 堪 泊	淮 里 足 风 波
客 醉 眠 未 起	主 人 呼 解 酲	已 言 鸡 黍 熟	复 道 瓮 头 清
相 逢 红 尘 内	高 揖 黄 金 鞭	万 户 垂 杨 里	君 家 阿 那 边
玉 阶 生 白 露	夜 久 侵 罗 袜	却 下 水 晶 帘	玲 珑 望 秋 月
床 前 看 月 光	疑 是 地 上 霜	举 头 望 山 月	低 头 思 故 乡
肠 断 枝 上 猿	泪 添 山 下 樽	白 云 见 我 去	亦 为 我 飞 翻
食 出 野 田 美	酒 临 远 水 倾	东 流 若 未 尽	应 见 别 离 情
白 鹭 拳 一 足	月 明 秋 水 寒	人 惊 远 飞 去	直 向 使 君 滩
我 爱 铜 官 乐	千 年 未 拟 还	要 须 回 舞 袖	拂 尽 五 松 山
昨 日 登 高 罢	今 朝 更 举 觞	菊 花 何 太 苦	遭 此 两 重 阳
羌 笛 梅 花 引	吴 溪 陇 水 情	寒 山 秋 浦 月	肠 断 玉 关 声
懒 摇 白 羽 扇	裸 体 青 林 中	脱 巾 挂 石 壁	露 顶 洒 松 风
我 似 鹧 鸪 鸟	南 迁 懒 北 飞	时 寻 汉 阳 令	取 醉 月 中 归
众 鸟 高 飞 尽	孤 云 独 去 闲	相 看 两 不 厌	只 有 敬 亭 山
对 酒 不 觉 暝	落 花 盈 我 衣	醉 起 步 溪 月	鸟 还 人 亦 稀
贾 谊 三 年 谪	班 超 万 里 侯	何 如 牵 白 犊	饮 水 对 清 流
落 羽 辞 金 殿	孤 鸣 咤 绣 衣	能 言 终 见 弃	还 向 陇 西 飞
惭 君 能 卫 足	叹 我 远 移 根	白 日 如 分 照	还 归 守 故 园
天 下 伤 心 处	劳 劳 送 客 亭	春 风 知 别 苦	不 遣 柳 条 青
三 百 六 十 日	日 日 醉 如 泥	虽 为 李 白 妇	何 异 太 常 妻
纪 叟 黄 泉 里	还 应 酿 老 春	夜 台 无 晓 日	沽 酒 与 何 人
素 面 倚 栏 钩	娇 声 出 外 头	若 非 是 织 女	何 得 问 牵 牛
芳 园 知 夕 燕	西 郊 已 独 还	谁 言 不 同 赏	俱 是 醉 花 间
复 寄 满 瓢 去	定 见 空 瓢 来	若 不 打 瓢 破	终 当 费 酒 材
林 院 生 夜 色	西 廊 上 纱 灯	时 忆 长 松 下	独 坐 一 山 僧
遥 知 郡 斋 夜	冻 雪 封 松 竹	时 有 山 僧 来	悬 灯 独 自 宿
淅 沥 覆 寒 骑	飘 飖 暗 川 容	行 子 郡 城 晓	披 云 看 杉 松
僧 斋 地 虽 密	忘 子 迹 要 赊	一 来 非 问 讯	自 是 看 山 花
怀 君 属 秋 夜	散 步 咏 凉 天	山 空 松 子 落	幽 人 应 未 眠
满 城 怜 傲 吏	终 日 赋 新 诗	请 报 淮 阴 客	春 帆 浪 作 期
专 城 未 四 十	暂 谪 岂 蹉 跎	风 雨 吴 门 夜	恻 怆 别 情 多
郡 阁 始 嘉 宴	青 山 忆 旧 居	为 君 量 革 履	且 愿 住 蓝 舆
深 夜 竹 亭 雪	孤 灯 案 上 书	不 遇 无 为 化	谁 复 得 闲 居
斜 月 才 鉴 帷	凝 霜 偏 冷 枕	持 情 须 耿 耿	故 作 单 床 寝
白 云 埋 大 壑	阴 崖 滴 夜 泉	应 居 西 石 室	月 照 山 苍 然
独 鸟 下 高 树	遥 知 吴 苑 园	凄 凉 千 古 事	日 暮 倚 阊 门
怅 然 高 阁 望	已 掩 东 城 关	春 风 偏 送 柳	夜 景 欲 沉 山
绛 树 无 花 叶	非 石 亦 非 琼	世 人 何 处 得	蓬 莱 石 上 生
明 从 何 处 去	暗 从 何 处 来	但 觉 年 年 老	半 是 此 中 催
山 月 皎 如 烛	风 霜 时 动 竹	夜 半 鸟 惊 栖	窗 间 人 独 宿
独 照 碧 窗 久	欲 随 寒 烬 灭	幽 人 将 遽 眠	解 带 翻 成 结
参 差 剪 绿 绮	潇 洒 覆 琼 柯	忆 在 沣 东 寺	偏 书 此 叶 多
势 从 千 里 奔	直 入 江 中 断	岚 横 秋 塞 雄	地 束 惊 流 满
失 侣 度 山 觅	投 林 舍 北 啼	今 将 独 夜 意	偏 知 对 影 栖
都 护 新 灭 胡	士 马 气 亦 粗	萧 条 虏 尘 净	突 兀 天 山 孤
富 贵 情 还 在	相 逢 岂 间 然	绨 袍 更 有 赠	犹 荷 故 人 怜
夫 子 素 多 疾	别 来 未 得 书	北 庭 苦 寒 地	体 内 今 何 如
五 粒 松 花 酒	双 谿 道 士 家	唯 求 缩 却 地	乡 路 莫 教 赊
高 住 最 高 处	千 家 恒 眼 前	题 诗 饮 酒 后	只 对 诸 峰 眠
渭 水 东 流 去	何 时 到 雍 州	凭 添 两 行 泪	寄 向 故 园 流
陇 水 何 年 有	潺 潺 逼 路 傍	东 西 流 不 歇	曾 断 几 人 肠
来 亦 一 布 衣	去 亦 一 布 衣	羞 见 关 城 吏	还 从 旧 路 归
日 暮 远 天 青	霜 风 入 后 庭	洞 房 寒 未 掩	砧 杵 夜 泠 泠
莫 向 嵩 山 去	神 仙 多 误 人	不 如 朝 魏 阙	天 子 重 贤 臣
江 南 渌 水 多	顾 影 逗 轻 波	落 日 秦 云 里	山 高 奈 若 何
闻 说 到 扬 州	吹 箫 忆 旧 游	人 来 多 不 见	莫 是 上 迷 楼
漾 漾 带 山 光	澄 澄 倒 林 影	那 知 石 上 喧	却 忆 山 中 静
耕 地 桑 柘 间	地 肥 菜 常 熟	为 问 葵 藿 资	何 如 庙 堂 肉
出 门 何 所 见	春 色 满 平 芜	可 叹 无 知 己	高 阳 一 酒 徒
州 县 才 难 适	云 山 道 欲 穷	揣 摩 惭 黠 吏	栖 隐 谢 愚 公
东 来 万 里 客	乱 定 几 年 归	肠 断 江 城 雁	高 高 正 北 飞
白 马 紫 连 钱	嘶 鸣 丹 阙 前	闻 珂 自 蹀 躞	不 要 下 金 鞭
月 黑 雁 飞 高	单 于 夜 遁 逃	欲 将 轻 骑 逐	大 雪 满 弓 刀
燕 赵 悲 歌 士	相 逢 剧 孟 家	寸 心 言 不 尽	前 路 日 将 斜
不 见 承 明 客	愁 闻 长 乐 钟	马 卿 何 早 世	汉 主 欲 登 封
野 竹 通 溪 冷	秋 泉 入 户 鸣	乱 来 人 不 到	芳 草 上 阶 生
艳 静 如 笼 月	香 寒 未 逐 风	桃 花 徒 照 地	终 被 笑 妖 红
药 径 深 红 藓	山 窗 满 翠 微	羡 君 花 下 酒	蝴 蝶 梦 中 飞
片 霞 照 仙 井	泉 底 桃 花 红	那 知 幽 石 下	不 与 武 陵 通
几 转 到 青 山	数 重 度 流 水	秦 人 入 云 去	知 向 桃 源 里
春 畦 生 百 药	花 叶 香 初 霁	好 容 似 风 光	偏 来 入 丛 蕙
远 岫 见 如 近	千 里 一 窗 里	坐 来 石 上 云	乍 谓 壶 中 起
幽 鸟 清 涟 上	兴 来 看 不 足	新 篁 压 水 低	昨 夜 鸳 鸯 宿
风 送 出 山 钟	云 霞 度 水 浅	欲 知 声 尽 处	鸟 灭 寥 天 远
永 日 兴 难 望	掇 芳 春 陂 曲	新 晴 花 枝 下	爱 此 苔 水 绿
临 池 构 杏 梁	待 客 归 烟 塘	水 上 褰 帘 好	莲 开 杜 若 香
家 住 凤 城 南	门 临 古 陂 曲	时 怜 上 林 雁	半 入 池 塘 宿
岁 去 人 头 白	秋 来 树 叶 黄	搔 头 向 黄 叶	与 尔 共 悲 伤
入 谷 多 春 兴	乘 舟 棹 碧 浔	山 云 昨 夜 雨	溪 水 晓 来 深
落 日 事 搴 陟	西 南 投 一 峰	诚 知 秋 水 浅	但 怯 无 人 踪
接 影 武 昌 城	分 行 汉 南 道	何 事 闲 门 外	空 对 青 山 老
山 馆 长 寂 寂	闲 云 朝 夕 来	空 庭 复 何 有	落 日 照 青 苔
西 塞 云 山 远	东 风 道 路 长	人 心 胜 潮 水	相 送 过 浔 阳
高 山 迥 欲 登	远 水 深 难 渡	杳 杳 复 漫 漫	行 人 别 家 去
千 年 古 貌 多	八 月 秋 涛 晚	偶 被 主 人 留	那 知 来 近 远
巧 解 逢 人 笑	还 能 乱 蝶 飞	春 时 风 入 户	几 片 落 朝 衣
细 草 亦 全 高	秋 毫 乍 堪 比	及 至 干 霄 日	何 人 复 居 此
霜 风 惊 度 雁	月 露 皓 疏 林	处 处 砧 声 发	星 河 秋 夜 深
南 桥 春 日 暮	杨 柳 带 青 渠	不 得 同 携 手	空 成 意 有 馀
夜 夜 梦 莲 宫	无 由 见 远 公	朝 来 出 门 望	知 在 雪 山 中
落 日 晴 江 里	荆 歌 艳 楚 腰	采 莲 从 小 惯	十 五 即 乘 潮
新 作 蛾 眉 样	谁 将 月 里 同	有 来 凡 几 日	相 效 满 城 中
杨 柳 东 风 树	青 青 夹 御 河	近 来 攀 折 苦	应 为 别 离 多
投 珠 恐 见 疑	抱 玉 但 垂 泣	道 在 君 不 举	功 成 叹 何 及
洪 炉 无 久 停	日 月 速 若 飞	忽 然 冲 人 身	饮 酒 不 须 疑
六 月 度 开 云	三 峰 玩 山 翠	尔 时 黄 绶 屈	别 后 青 云 致
繁 阴 乍 隐 洲	落 叶 初 飞 浦	萧 萧 楚 客 帆	暮 入 寒 江 雨
明 月 双 溪 水	清 风 八 咏 楼	昔 年 为 客 处	今 日 送 君 游
醉 中 还 有 梦	身 外 已 无 心	明 镜 唯 知 老	青 山 何 处 深
东 瓯 传 旧 俗	风 日 江 边 好	何 处 乐 神 声	夷 歌 出 烟 岛
谁 家 无 春 酒	何 处 无 春 鸟	夜 宿 桃 花 村	踏 歌 接 天 晓
新 茶 已 上 焙	旧 架 忧 生 醭	旋 旋 续 新 烟	呼 儿 劈 寒 木
谷 中 谁 弹 琴	琴 响 谷 冥 寂	因 君 扣 商 调	草 虫 惊 暗 壁
靃 靡 汀 草 碧	淋 森 鹭 毛 白	夜 起 沙 月 中	思 量 捕 鱼 策
时 菊 凝 晓 露	露 华 滴 秋 湾	仙 人 酿 酒 熟	醉 里 飞 空 山
引 烛 踏 仙 泥	时 时 乱 乳 燕	不 知 何 道 士	手 把 灵 书 卷
五 十 馀 年 别	伶 俜 道 不 行	却 来 书 处 在	惆 怅 似 前 生
悠 悠 南 国 思	夜 向 江 南 泊	楚 客 断 肠 时	月 明 枫 子 落
园 莺 啼 已 倦	树 树 陨 香 红	不 是 春 相 背	当 由 己 自 翁
高 阁 成 长 望	江 流 雁 叫 哀	凄 凉 故 吴 事	麋 鹿 走 荒 台
江 清 白 鸟 斜	荡 桨 罥 蘋 花	听 唱 菱 歌 晚	回 塘 月 照 沙
带 水 摘 禾 穗	夜 捣 具 晨 炊	县 帖 取 社 长	嗔 怪 见 官 迟
反 照 入 闾 巷	忧 来 与 谁 语	古 道 无 人 行	秋 风 动 禾 黍
匹 马 晓 路 归	悠 悠 渭 川 道	晴 山 向 孤 城	秋 日 满 白 草
旅 行 虽 别 路	日 暮 各 思 归	欲 下 今 朝 泪	知 君 亦 湿 衣
虽 过 老 人 宅	不 解 老 人 心	何 事 斜 阳 里	栽 松 欲 待 阴
忆 昨 秋 风 起	君 曾 叹 逐 臣	何 言 芳 草 日	自 作 九 泉 人
旧 友 无 由 见	孤 坟 草 欲 长	月 斜 邻 笛 尽	车 马 出 山 阳
白 发 匆 匆 色	青 山 草 草 心	远 公 仍 下 世	从 此 别 东 林
手 把 杏 花 枝	未 曾 经 别 离	黄 昏 掩 门 后	寂 寞 自 心 知
千 种 庭 前 树	人 移 树 不 移	看 花 愁 作 别	不 及 未 栽 时
古 有 弓 旌 礼	今 征 草 泽 臣	方 同 白 衣 见	不 是 弃 繻 人
莫 问 苍 梧 远	而 今 世 路 难	胡 尘 不 到 处	即 是 小 长 安
丈 夫 不 感 恩	感 恩 宁 有 泪	心 头 感 恩 血	一 滴 染 天 地
临 风 脱 佩 剑	相 劝 静 胡 尘	自 料 无 筋 力	何 由 答 故 人
白 发 千 茎 雪	寒 窗 懒 著 书	最 怜 吟 苜 蓿	不 及 向 桑 榆
明 月 临 沧 海	闲 云 恋 故 山	诗 名 满 天 下	终 日 掩 柴 关
谪 戍 孤 城 小	思 家 万 里 遥	汉 廷 求 卫 霍	剑 珮 上 青 霄
野 水 连 天 碧	峰 峦 入 海 青	沧 浪 者 谁 子	一 曲 醉 中 听
饮 露 身 何 洁	吟 风 韵 更 长	斜 阳 千 万 树	无 处 避 螳 螂
北 人 归 欲 尽	犹 自 住 萧 山	闭 户 不 曾 出	诗 名 满 世 间
沅 水 连 湘 水	千 波 万 浪 中	知 郎 未 得 去	惭 愧 石 尤 风
江 明 雨 初 歇	山 暗 云 犹 湿	未 可 动 归 桡	前 程 风 浪 急
不 作 十 日 别	烦 君 此 相 留	雨 馀 江 上 月	好 醉 竹 间 楼
夜 光 贮 怀 袖	待 报 一 顾 恩	日 向 江 湖 老	此 心 谁 为 论
沅 湘 流 不 尽	屈 宋 怨 何 深	日 暮 秋 烟 起	萧 萧 枫 树 林
初 入 长 门 宫	谓 言 君 戏 妾	宁 知 秋 风 至	吹 尽 庭 前 叶
芙 蓉 初 出 水	菡 萏 露 中 花	几 吹 著 枯 木	无 奈 值 空 槎
空 空 古 廊 殿	寒 月 落 斜 晖	卧 听 未 央 曲	满 箱 歌 舞 衣
向 日 磨 金 镞	当 风 著 锦 衣	上 城 邀 贼 语	走 马 截 雕 飞
北 苑 罗 裙 带	尘 衢 锦 绣 鞋	醉 眠 芳 树 下	半 被 落 花 埋
俱 从 四 方 事	共 会 九 秋 中	断 蓬 与 落 叶	相 值 各 因 风
衰 鬓 朝 临 镜	将 看 却 自 疑	惭 君 明 似 月	照 我 白 如 丝
野 性 迷 尧 历	松 窗 有 道 经	故 人 为 柱 史	为 我 数 阶 蓂
畏 老 身 全 老	逢 春 解 惜 春	今 年 看 花 伴	已 少 去 年 人
世 故 中 年 别	馀 生 此 会 同	却 将 悲 与 病	来 对 朗 陵 翁
榼 小 非 由 榼	星 郎 是 酒 星	解 酲 元 有 数	不 用 吓 刘 伶
居 北 有 朝 路	居 南 无 住 人	劳 师 问 家 第	山 色 是 南 邻
何 地 可 潸 然	阳 城 烽 树 边	今 朝 望 乡 客	不 饮 北 流 泉
绣 帐 博 山 炉	银 鞍 冯 子 都	黄 昏 莫 攀 折	惊 起 欲 栖 乌
湘 江 斑 竹 枝	锦 翅 鹧 鸪 飞	处 处 湘 云 合	郎 从 何 处 归
万 事 销 身 外	生 涯 在 镜 中	唯 将 满 鬓 雪	明 日 对 秋 风
话 旧 全 应 老	逢 春 喜 又 悲	看 花 行 拭 泪	倍 觉 下 楼 迟
独 将 支 遁 去	欲 往 戴 颙 家	晴 野 人 临 水	春 山 树 发 花
晦 日 同 携 手	临 流 一 望 春	可 怜 杨 柳 陌	愁 杀 故 乡 人
虽 过 老 人 宅	不 解 老 人 心	何 事 残 阳 里	栽 松 欲 待 阴
文 章 似 扬 马	风 骨 又 清 羸	江 汉 君 犹 在	英 灵 信 未 衰
主 第 辞 高 饮	石 家 赴 宵 会	金 谷 走 车 来	玉 人 骑 马 待
香 炉 最 高 顶	中 有 高 人 住	日 暮 下 山 来	月 明 上 山 去
迥 临 飞 鸟 上	高 出 世 尘 间	天 势 围 平 野	河 流 入 断 山
故 交 君 独 在	又 欲 与 君 离	我 有 新 秋 泪	非 关 宋 玉 悲
九 江 归 路 远	万 里 客 舟 还	若 过 巴 江 水	湘 东 满 碧 烟
席 上 沈 香 枕	楼 中 荡 子 妻	那 堪 一 夜 里	长 湿 两 行 啼
水 阔 尽 南 天	孤 舟 去 渺 然	惊 秋 路 傍 客	日 暮 数 声 蝉
西 蜀 三 千 里	巴 南 水 一 方	晓 云 天 际 断	夜 月 峡 中 长
粉 落 空 床 弃	尘 生 故 箧 留	先 来 无 一 半	情 断 不 胜 愁
辇 路 江 枫 暗	宫 庭 野 草 春	伤 心 庾 开 府	老 作 北 朝 臣
岸 芳 春 色 晓	水 影 夕 阳 微	寂 寂 深 烟 里	渔 舟 夜 不 归
散 下 渚 田 中	隐 见 菰 蒲 里	哀 鸣 自 相 应	欲 作 凌 风 起
春 园 芳 已 遍	绿 蔓 杂 红 英	独 有 深 山 客	时 来 辨 药 名
今 逢 石 上 生	本 自 波 中 有	红 艳 秋 风 里	谁 怜 众 芳 后
遗 殿 空 长 闭	乘 鸾 自 不 回	至 今 荒 草 上	寥 落 旧 花 开
今 日 山 晴 后	残 蝉 菊 发 时	登 楼 见 秋 色	何 处 最 相 思
蛩 馀 窗 下 月	草 湿 阶 前 露	晚 景 凄 我 衣	秋 风 入 庭 树
知 有 前 期 在	难 分 此 夜 中	无 将 故 人 酒	不 及 石 尤 风
忆 昔 秋 风 起	君 曾 叹 逐 臣	何 言 芳 草 日	自 作 九 泉 人
旧 依 支 遁 宿	曾 与 戴 颙 来	今 日 空 林 下	唯 知 见 绿 苔
水 国 春 雷 早	阗 阗 若 众 车	自 怜 迁 逐 者	犹 滞 蛰 藏 馀
伏 馀 西 景 移	风 雨 洒 轻 絺	燕 拂 青 芜 地	蝉 鸣 红 叶 枝
有 月 多 同 赏	无 秋 不 共 悲	如 何 与 君 别	又 是 菊 黄 时
晓 发 梳 临 水	寒 塘 坐 见 秋	乡 心 正 无 限	一 雁 度 南 楼
白 雪 高 吟 际	青 霄 远 望 中	谁 言 路 遐 旷	宫 徵 暗 相 通
山 中 砖 塔 闭	松 下 影 堂 新	恨 不 生 前 识	今 朝 礼 画 身
河 亭 收 酒 器	语 尽 各 西 东	回 首 不 相 见	行 车 秋 雨 中
子 规 啼 不 歇	到 晓 口 应 穿	况 是 不 眠 夜	声 声 在 耳 边
闲 坐 烧 印 香	满 户 松 柏 气	火 尽 转 分 明	青 苔 碑 上 字
陈 绿 向 参 差	初 红 已 重 叠	中 庭 初 扫 地	绕 树 三 两 叶
晚 艳 出 荒 篱	冷 香 著 秋 水	忆 向 山 中 见	伴 蛩 石 壁 里
朝 日 满 园 霜	牛 冲 篱 落 坏	扫 掠 黄 叶 中	时 时 一 窠 薤
野 桂 香 满 溪	石 莎 寒 覆 水	爱 此 南 涧 头	终 日 潺 湲 里
桥 上 车 马 发	桥 南 烟 树 开	青 山 斜 不 断	迢 递 故 乡 来
车 骑 秦 城 远	囊 装 楚 客 贫	月 明 思 远 道	诗 罢 诉 何 人
虚 空 无 处 所	仿 佛 似 琉 璃	诗 境 何 人 到	禅 心 又 过 诗
江 南 孟 冬 天	荻 穗 软 如 绵	绿 绢 芭 蕉 裂	黄 金 橘 柚 悬
江 南 季 夏 天	身 热 汗 如 泉	蚊 蚋 成 雷 泽	袈 裟 作 水 田
我 有 心 中 事	不 与 韦 三 说	秋 夜 洛 阳 城	明 月 照 张 八
四 海 兵 初 偃	平 津 阁 正 开	谁 知 大 炉 下	还 有 不 然 灰
今 朝 杨 子 津	忽 见 五 溪 人	老 病 无 馀 事	丹 砂 乞 五 斤
爱 彼 云 外 人	求 取 涧 底 泉	风 吹 芭 蕉 拆	鸟 啄 梧 桐 落
柳 挂 九 衢 丝	花 飘 万 家 雪	如 何 憔 悴 人	对 此 芳 菲 节
南 征 复 北 还	扰 扰 百 年 间	自 笑 红 尘 里	生 涯 不 暂 闲
巧 笑 解 迎 人	晴 雪 香 堪 惜	随 风 蝶 影 翻	误 点 朝 衣 赤
朱 门 映 绿 杨	双 阙 抵 通 庄	玉 珮 声 逾 远	红 尘 犹 自 香
一 杯 宜 病 士	四 体 委 胡 床	暂 得 遗 形 处	陶 然 在 醉 乡
名 教 自 可 乐	搢 绅 贵 行 道	何 必 学 狂 歌	深 山 对 丰 草
常 日 区 中 暇	时 闻 象 外 言	曹 溪 有 宗 旨	一 为 勘 心 源
十 年 曾 一 别	征 路 此 相 逢	马 首 向 何 处	夕 阳 千 万 峰
清 斋 四 体 泰	白 昼 一 室 空	摧 颓 有 古 树	骚 屑 多 悲 风
璿 枢 无 停 运	四 序 相 错 行	寄 言 赫 曦 景	今 日 一 阴 生
空 见 水 名 敷	秦 楼 昔 事 无	临 风 驻 征 骑	聊 复 捋 髭 须
古 树 夕 阳 尽	空 江 暮 霭 收	寂 寞 扣 船 坐	独 生 千 里 愁
猿 声 到 枕 上	愁 梦 纷 难 理	寂 寞 深 夜 寒	青 霜 落 秋 水
枯 荄 没 古 基	驳 藓 蔽 丰 碑	向 晚 微 风 起	如 闻 坐 啸 时
家 寄 江 东 远	身 对 江 西 春	空 见 相 思 树	不 见 相 思 人
恩 沾 长 寿 酒	归 遗 同 心 人	满 酌 共 君 醉	一 杯 千 万 春
征 途 无 旅 馆	当 昼 喜 逢 君	羸 病 仍 留 客	朝 朝 扫 白 云
迟 迟 日 气 暖	漫 漫 雪 天 春	知 君 欲 醉 饮	思 见 此 交 亲
春 梅 杂 落 雪	发 树 几 花 开	真 须 尽 兴 饮	仁 里 愿 同 来
有 意 莲 叶 间	瞥 然 下 高 树	擘 破 得 全 鱼	一 点 翠 光 去
三 刀 梦 益 州	一 箭 取 辽 城	伊 陟 无 闻 祖	韦 贤 不 到 孙
小 苑 莺 歌 歇	长 门 蝶 舞 多	眼 看 春 又 去	翠 辇 不 经 过
锦 车 天 外 去	毳 幕 雪 中 开	魏 阙 苍 龙 远	萧 关 赤 雁 哀
一 览 断 金 集	载 悲 埋 玉 人	牙 弦 千 古 绝	珠 泪 万 行 新
病 来 佳 兴 少	老 去 旧 游 稀	笑 语 纵 横 作	杯 觞 络 绎 飞
湖 上 新 亭 好	公 来 日 出 初	水 文 浮 枕 簟	瓦 影 荫 龟 鱼
竹 洞 何 年 有	公 初 斫 竹 开	洞 门 无 锁 钥	俗 客 不 曾 来
蔼 蔼 溪 流 慢	梢 梢 岸 筱 长	穿 沙 碧 簳 净	落 水 紫 苞 香
闻 说 游 湖 棹	寻 常 到 此 回	应 留 醒 心 处	准 拟 醉 时 来
柳 树 谁 人 种	行 行 夹 岸 高	莫 将 条 系 缆	著 处 有 蝉 号
新 月 迎 宵 挂	晴 云 到 晚 留	为 遮 西 望 眼	终 是 懒 回 头
无 尘 从 不 扫	有 鸟 莫 令 弹	若 要 添 风 月	应 除 数 百 竿
风 雨 秋 池 上	高 荷 盖 水 繁	未 谙 鸣 摵 摵	那 似 卷 翻 翻
朝 游 孤 屿 南	暮 戏 孤 屿 北	所 以 孤 屿 鸟	与 公 尽 相 识
一 壶 情 所 寄	四 句 意 能 多	秋 到 无 诗 酒	其 如 月 色 何
数 日 方 离 雪	今 朝 又 出 山	试 凭 高 处 望	隐 约 见 潼 关
风 俗 今 和 厚	君 王 在 穆 清	行 看 采 华 曲	尽 是 泰 阶 平
负 羽 到 边 州	鸣 笳 度 陇 头	云 黄 知 塞 近	草 白 见 边 秋
雪 尽 萱 抽 叶	风 轻 水 变 苔	玉 关 音 信 断	又 见 发 庭 梅
朝 为 耕 种 人	暮 作 刀 枪 鬼	相 看 父 子 血	共 染 城 濠 水
十 年 劳 远 别	一 笑 喜 相 逢	又 上 青 山 去	青 山 千 万 重
村 步 如 延 寿	川 原 似 福 平	无 人 相 共 识	独 自 故 乡 情
幽 径 为 谁 开	美 人 城 北 来	王 程 倘 馀 暇	一 上 子 陵 台
千 山 鸟 飞 绝	万 径 人 踪 灭	孤 舟 蓑 笠 翁	独 钓 寒 江 雪
问 春 从 此 去	几 日 到 秦 原	凭 寄 还 乡 梦	殷 勤 入 故 园
九 扈 鸣 已 晚	楚 乡 农 事 春	悠 悠 故 池 水	空 待 灌 园 人
常 恨 言 语 浅	不 如 人 意 深	今 朝 两 相 视	脉 脉 万 重 心
南 山 宿 雨 晴	春 入 凤 凰 城	处 处 闻 弦 管	无 非 送 酒 声
露 涤 铅 粉 节	风 摇 青 玉 枝	依 依 似 君 子	无 地 不 相 宜
昔 别 矜 年 少	今 悲 丧 国 华	远 来 同 社 燕	不 见 早 梅 花
尚 有 竹 间 路	永 无 綦 下 尘	一 闻 流 水 曲	重 忆 餐 霞 人
秋 水 清 无 力	寒 山 暮 多 思	官 闲 不 计 程	遍 上 南 朝 寺
九 陌 祥 烟 合	千 春 瑞 月 明	宫 花 将 苑 柳	先 发 凤 凰 城
袅 袅 城 边 柳	青 青 陌 上 桑	提 笼 忘 采 叶	昨 夜 梦 渔 阳
紫 禁 香 如 雾	青 天 月 似 霜	云 韶 何 处 奏	只 是 在 朝 阳
劝 僧 一 杯 酒	共 看 青 青 山	酣 然 万 象 灭	不 动 心 印 闲
燕 相 谋 在 兹	积 金 黄 巍 巍	上 者 欲 何 颜	使 我 千 载 悲
新 浴 振 轻 衣	满 堂 寒 月 色	主 人 有 美 酒	况 是 曾 相 识
愁 云 重 拂 地	飞 雪 乱 遥 程	莫 虑 前 山 暗	归 人 正 眼 明
天 子 收 郡 印	京 兆 责 狱 囚	狂 兄 与 狂 弟	不 解 对 花 愁
泪 墨 洒 为 书	将 寄 万 里 亲	书 去 魂 亦 去	兀 然 空 一 身
妾 恨 比 斑 竹	下 盘 烦 冤 根	有 笋 未 出 土	中 已 含 泪 痕
欲 别 牵 郎 衣	郎 今 到 何 处	不 恨 归 来 迟	莫 向 临 邛 去
楚 血 未 干 衣	荆 虹 尚 埋 辉	痛 玉 不 痛 身	抱 璞 求 所 归
萱 草 生 堂 阶	游 子 行 天 涯	慈 亲 倚 堂 门	不 见 萱 草 花
独 访 千 里 信	回 临 千 里 河	家 在 吴 楚 乡	泪 寄 东 南 波
边 地 春 不 足	十 里 见 一 花	及 时 须 遨 游	日 暮 饶 风 沙
师 住 青 山 寺	清 华 常 绕 身	虽 然 到 城 郭	衣 上 不 栖 尘
渌 酒 白 螺 杯	随 流 去 复 回	似 知 人 把 处	各 向 面 前 来
月 出 深 峰 里	清 凉 夜 亦 寒	每 嫌 西 落 疾	不 得 到 明 看
山 城 无 别 味	药 草 兼 鱼 果	时 到 绣 衣 人	同 来 石 上 坐
阶 上 一 眼 泉	四 边 青 石 甃	唯 有 护 净 僧	添 瓶 将 盥 漱
松 暗 水 涓 涓	夜 凉 人 未 眠	西 峰 月 犹 在	遥 忆 草 堂 前
可 怜 岸 边 树	红 蕊 发 青 条	东 风 吹 渡 水	冲 着 木 兰 桡
何 处 堪 惆 怅	情 亲 不 得 亲	兴 宁 楼 上 月	辜 负 酒 家 春
仙 宫 云 箔 卷	露 出 玉 帘 钩	清 光 无 所 赠	相 忆 凤 凰 楼
昨 夜 村 饮 归	健 倒 三 四 五	摩 挲 青 莓 苔	莫 嗔 惊 著 汝
自 顾 拨 不 转	何 敢 当 主 人	竹 弟 有 清 风	可 以 娱 嘉 宾
遍 索 天 地 间	彼 此 最 痴 癖	主 人 幸 未 来	与 君 为 莫 逆
粉 末 为 四 体	春 风 为 生 涯	愿 得 纷 飞 去	与 君 为 眼 花
君 是 轻 薄 子	莫 窥 君 子 肠	且 须 看 雀 儿	雀 儿 衔 尔 将
袅 袅 沉 水 烟	乌 啼 夜 阑 景	曲 沼 芙 蓉 波	腰 围 白 玉 冷
碣 石 何 青 青	挽 我 双 眼 睛	爱 尔 多 古 峭	不 到 人 间 行
一 条 古 时 水	向 我 手 心 流	临 行 泻 赠 君	勿 薄 细 碎 仇
檐 碍 修 鳞 亚	霜 侵 簇 翠 黄	唯 馀 入 琴 韵	终 待 舜 弦 张
内 外 都 无 隔	帷 屏 不 复 张	夜 眠 兼 客 坐	同 在 火 炉 床
被 色 空 成 象	观 空 色 异 真	自 悲 人 是 假	那 复 假 为 人
一 日 今 年 始	一 年 前 事 空	凄 凉 百 年 事	应 与 一 年 同
平 生 本 多 思	况 复 老 逢 春	今 日 梅 花 下	他 乡 值 故 人
望 远 音 书 绝	临 川 意 绪 长	殷 勤 眼 前 水	千 里 到 河 阳
世 累 为 身 累	闲 忙 不 自 由	殷 勤 辋 川 水	何 事 出 山 流
为 结 区 中 累	因 辞 洞 里 花	还 来 旧 城 郭	烟 火 万 人 家
麋 入 神 羊 队	鸟 惊 海 鹭 眠	仍 教 百 馀 日	迎 送 直 厅 前
闻 君 新 酒 熟	况 值 菊 花 秋	莫 怪 平 生 志	图 销 尽 日 愁
顺 俗 唯 团 转	居 中 莫 动 摇	爱 君 心 不 恻	犹 讶 火 长 烧
尔 是 无 心 水	东 流 有 恨 无	我 心 无 说 处	也 共 尔 何 殊
天 上 无 穷 路	生 期 七 十 间	那 堪 九 年 内	五 度 百 牢 关
远 路 事 无 限	相 逢 唯 一 言	月 色 照 荣 辱	长 安 千 万 门
露 簟 色 似 玉	风 幌 影 如 波	坐 愁 树 叶 落	中 庭 明 月 多
井 梧 凉 叶 动	邻 杵 秋 声 发	独 向 檐 下 眠	觉 来 半 床 月
南 窗 背 灯 坐	风 霰 暗 纷 纷	寂 寞 深 村 夜	残 雁 雪 中 闻
悄 悄 壁 下 床	纱 笼 耿 残 烛	夜 半 独 眠 觉	疑 在 僧 房 宿
小 榼 二 升 酒	新 簟 六 尺 床	能 来 夜 话 否	池 畔 欲 秋 凉
独 到 山 下 宿	静 向 月 中 行	何 处 水 边 碓	夜 舂 云 母 声
人 各 有 所 好	物 固 无 常 宜	谁 谓 尔 能 舞	不 如 闲 立 时
皎 皎 青 铜 镜	斑 斑 白 丝 鬓	岂 复 更 藏 年	实 年 君 不 信
经 窗 灯 焰 短	僧 炉 火 气 深	索 落 庐 山 夜	风 雪 宿 东 林
乡 路 音 信 断	山 城 日 月 迟	欲 知 州 近 远	阶 前 摘 荔 枝
一 为 趋 走 吏	尘 土 不 开 颜	孤 负 平 生 眼	今 朝 始 见 山
百 年 愁 里 过	万 感 醉 中 来	惆 怅 城 西 别	愁 眉 两 不 开
家 寄 关 西 住	身 为 河 北 游	萧 条 岁 除 夜	旅 泊 在 洺 州
艳 质 无 由 见	寒 衾 不 可 亲	何 堪 最 长 夜	俱 作 独 眠 人
清 风 吹 枕 席	白 露 湿 衣 裳	好 是 相 亲 夜	漏 迟 天 气 凉
切 切 暗 窗 下	喓 喓 深 草 里	秋 天 思 妇 心	雨 夜 愁 人 耳
绝 弦 与 断 丝	犹 有 却 续 时	唯 有 衷 肠 断	应 无 续 得 期
湿 屈 青 条 折	寒 飘 黄 叶 多	不 知 秋 雨 意	更 遣 欲 如 何
绿 蚁 新 醅 酒	红 泥 小 火 垆	晚 来 天 欲 雪	能 饮 一 杯 无
吟 咏 霜 毛 句	闲 尝 雪 水 茶	城 中 展 眉 处	只 是 有 元 家
霜 菊 花 萎 日	风 梧 叶 碎 时	怪 来 秋 思 苦	缘 咏 秘 书 诗
亲 故 寻 回 驾	妻 孥 未 出 关	凤 凰 池 上 月	送 我 过 商 山
城 上 冬 冬 鼓	朝 衙 复 晚 衙	为 君 慵 不 出	落 尽 绕 城 花
上 马 行 数 里	逢 花 倾 一 杯	更 无 停 泊 处	还 是 觅 君 来
翠 黛 眉 低 敛	红 珠 泪 暗 销	从 来 恨 人 意	不 省 似 今 朝
欢 爱 今 何 在	悲 啼 亦 是 空	同 为 一 夜 梦	共 过 十 年 中
肩 舁 仍 挈 榼	莫 怪 就 君 来	秋 雨 经 三 宿	无 人 劝 一 杯
朝 梳 一 把 白	夜 泪 千 滴 雨	可 耻 垂 拱 时	老 作 在 家 女
都 无 看 花 意	偶 到 树 边 来	可 怜 枝 上 色	一 一 为 愁 开
风 鸣 云 外 钟	鹤 宿 千 年 松	相 思 杳 不 见	月 出 山 重 重
京 路 马 駸 駸	尘 劳 日 向 深	蒙 泉 聊 息 驾	可 以 洗 君 心
兹 晨 戒 流 火	商 飙 早 已 惊	云 天 收 夏 色	木 叶 动 秋 声
金 炉 烟 霭 微	银 釭 残 影 灭	出 户 独 裴 回	落 花 满 明 月
自 到 西 川 住	唯 君 别 有 情	常 逢 对 门 远	又 隔 一 重 城
艰 难 别 离 久	中 外 往 还 深	已 改 当 时 法	空 馀 旧 日 心
春 禽 犹 竞 啭	夏 木 忽 交 阴	稍 觉 秋 山 远	俄 惊 冬 霰 深
夹 岸 复 连 沙	枝 枝 摇 浪 花	月 明 浑 似 雪	无 处 认 渔 家
绮 霞 明 赤 岸	锦 缆 绕 丹 枝	楚 客 正 愁 绝	西 风 且 莫 吹
游 丝 何 所 似	应 最 似 春 心	一 向 风 前 乱	千 条 不 可 寻
无 风 才 到 地	有 风 还 满 空	缘 渠 偏 似 雪	莫 近 鬓 毛 生
一 声 清 溽 暑	几 处 促 流 年	志 士 心 偏 苦	初 闻 独 泫 然
雨 绝 苍 苔 地	月 斜 青 草 阶	蛩 鸣 谁 不 怨	况 是 正 离 怀
那 言 柳 乱 垂	尽 日 任 风 吹	欲 识 千 条 恨	和 烟 折 一 枝
四 海 兵 初 偃	平 津 阁 正 开	谁 知 大 炉 火	还 有 不 然 灰
一 株 新 柳 色	十 里 断 孤 城	为 近 东 西 路	长 悬 离 别 情
停 桡 横 水 中	举 目 孤 烟 外	借 问 吴 溪 人	谁 家 有 山 卖
香 炉 一 峰 绝	顶 在 寺 门 前	尽 是 玲 珑 石	时 生 旦 暮 烟
哀 怨 杨 叛 儿	骀 荡 郎 知 否	香 死 博 山 炉	烟 生 白 门 柳
银 地 秋 月 色	石 梁 夜 溪 声	谁 知 屐 齿 尽	为 破 烟 苔 行
武 夷 无 上 路	毛 径 不 通 风	欲 共 麻 姑 住	仙 城 半 在 空
生 事 同 漂 梗	机 心 在 野 船	如 何 临 逝 水	白 发 未 忘 筌
登 岩 背 山 河	立 石 秋 风 里	隐 见 浙 江 涛	一 尺 东 沟 水
流 水 音 长 在	青 霞 意 不 传	独 悲 形 解 后	谁 听 广 陵 弦
清 景 持 芳 菊	凉 天 倚 茂 松	名 山 何 必 去	此 地 有 群 峰
偶 来 冠 盖 里	愧 是 旧 三 公	自 喜 无 兵 术	轻 裘 上 閟 宫
冬 逐 更 筹 尽	春 随 斗 柄 回	寒 暄 一 夜 隔	客 鬓 两 年 催
昔 日 征 黄 绮	余 惭 在 凤 池	今 来 招 隐 士	恨 不 见 琼 枝
连 骑 出 都 门	秋 蝉 噪 高 柳	落 日 辞 故 人	自 醉 不 关 酒
激 曲 萦 飞 箭	浮 沟 泛 满 卮	将 来 山 太 守	早 向 习 家 池
巉 巉 雪 中 峤	磊 磊 标 方 峭	勿 为 枕 苍 山	还 当 础 清 庙
雨 合 飞 危 砌	天 开 卷 晓 窗	齐 平 联 郭 柳	带 绕 抱 城 江
疏 凿 徒 为 巧	圆 洼 自 可 澄	倒 花 纷 错 秀	鉴 月 静 涵 冰
君 咏 风 月 夕	余 当 童 稚 年	闲 窗 读 书 罢	偷 咏 左 司 篇
且 攀 隋 宫 柳	莫 忆 江 南 春	师 有 怀 乡 志	未 为 无 事 人
上 阳 宫 里 女	玉 色 楚 人 多	西 信 无 因 得	东 游 奈 乐 何
窈 窕 垂 涧 萝	蒙 茸 黄 葛 花	鸳 鸯 怜 碧 水	照 影 舞 金 沙
魂 梦 天 南 垂	宿 昔 万 里 道	池 台 花 气 深	到 处 生 春 草
天 地 一 身 在	头 颅 五 十 过	流 年 消 壮 志	空 使 泪 成 河
骚 灵 不 可 见	楚 些 竟 谁 闻	欲 采 蘋 花 去	沧 州 隔 暮 云
威 名 垂 万 古	勇 力 冠 当 时	回 首 三 分 国	何 人 赋 黍 离
幼 女 才 六 岁	未 知 巧 与 拙	向 夜 在 堂 前	学 人 拜 新 月
行 逢 葛 溪 水	不 见 葛 仙 人	空 抛 青 竹 杖	咒 作 葛 陂 神
湘 水 终 日 流	湘 妃 昔 时 哭	美 色 已 成 尘	泪 痕 犹 在 竹
世 事 知 难 了	应 须 问 苦 空	羞 将 看 花 眼	来 入 梵 王 宫
乞 巧 望 星 河	双 双 并 绮 罗	不 嫌 针 眼 小	只 道 月 明 多
乌 鹊 语 千 回	黄 昏 不 见 来	漫 教 脂 粉 匣	闭 了 又 重 开
笑 向 卿 卿 道	耽 书 夜 夜 多	出 来 看 玉 兔	又 欲 过 银 河
一 种 貌 如 仙	人 情 要 自 偏	罗 敷 有 底 好	最 得 使 君 怜
古 仙 炼 丹 处	不 测 何 岁 年	至 今 空 宅 基	时 有 五 色 烟
十 访 九 不 见	甚 于 菖 蒲 花	可 怜 云 中 月	今 夜 堕 我 家
豁 开 青 冥 颠	写 出 万 丈 泉	如 裁 一 条 素	白 日 悬 秋 天
夜 深 秋 洞 里	风 雨 报 龙 归	何 事 触 人 睡	不 教 胡 蝶 飞
醉 与 江 涛 别	江 涛 惜 我 游	他 年 婚 嫁 了	终 老 此 江 头
疏 散 永 无 事	不 眠 常 夜 分	月 中 松 露 滴	风 引 鹤 同 闻
献 寿 人 皆 庆	南 山 复 北 堂	从 今 千 万 日	此 日 又 初 长
访 师 师 不 遇	礼 佛 佛 无 言	依 旧 将 烦 恼	黄 昏 入 宅 门
荒 田 一 片 石	文 字 满 青 苔	不 是 逢 闲 客	何 人 肯 读 来
海 上 清 光 发	边 营 照 转 凄	深 闺 此 宵 梦	带 月 过 辽 西
旅 雁 迎 风 度	阶 翻 月 露 华	砧 声 鸣 夜 永	江 上 几 多 家
登 楼 一 南 望	淮 树 楚 山 连	见 雁 无 书 寄	归 吴 定 此 年
入 夜 秋 砧 动	千 声 起 四 邻	不 缘 楼 上 月	应 为 陇 头 人
南 风 吹 五 两	日 暮 竟 陵 城	肠 断 巴 江 月	夜 蝉 何 处 声
南 檐 架 短 廊	沙 路 白 茫 茫	尽 日 不 归 处	一 庭 栀 子 香
七 里 垂 钓 叟	还 傍 钓 台 居	莫 恨 无 名 姓	严 陵 不 卖 鱼
碧 落 新 楼 迥	清 池 古 树 闲	先 贤 尽 为 宰	空 看 县 南 山
三 十 未 封 侯	颠 狂 遍 九 州	平 生 镆 铘 剑	不 报 小 人 雠
首 阳 山 下 路	孤 竹 节 长 存	为 问 无 心 草	如 何 庇 本 根
寒 叶 坠 清 霜	空 帘 著 烬 香	生 前 既 无 事	何 事 更 悲 伤
苏 武 节 旌 尽	李 陵 音 信 稀	花 当 陇 上 发	人 向 陇 头 归
一 览 断 金 集	再 悲 埋 玉 人	牙 弦 千 古 绝	珠 泪 万 行 新
马 识 青 山 路	人 随 白 浪 船	别 君 犹 有 泪	学 道 谩 经 年
堂 闭 仙 人 影	空 坛 月 露 初	闲 听 道 家 子	盥 漱 读 灵 书
满 酌 劝 童 仆	好 随 郎 马 蹄	春 风 慎 行 李	莫 上 白 铜 鞮
此 去 非 关 兴	君 行 不 当 游	无 因 两 处 马	共 饮 一 溪 流
尔 幸 无 羸 角	何 用 触 吾 藩	若 是 升 堂 者	还 应 自 得 门
贫 女 貌 非 丑	要 须 缘 嫁 迟	还 似 求 名 客	无 媒 不 及 时
日 过 千 万 家	一 家 非 所 依	不 及 行 尘 影	犹 随 马 蹄 归
山 月 吟 声 苦	春 风 引 思 长	无 由 及 尘 土	犹 带 杏 花 香
夜 雨 空 馆 静	幽 人 起 裴 回	长 安 醉 眠 客	岂 知 新 雁 来
百 鸟 有 啼 时	子 规 声 不 歇	春 寒 四 邻 静	独 叫 三 更 月
客 泪 如 危 叶	长 悬 零 落 心	况 是 悲 秋 日	临 风 制 不 禁
别 远 心 更 苦	遥 将 目 送 君	光 华 不 可 见	孤 鹤 没 秋 云
古 木 闽 州 道	驱 羸 落 照 间	投 村 碍 野 水	问 店 隔 荒 山
窗 外 正 风 雪	拥 炉 开 酒 缸	何 如 钓 船 雨	篷 底 睡 秋 江
细 算 人 生 事	彭 殇 共 一 筹	与 愁 争 底 事	要 尔 作 戈 矛
安 邑 南 门 外	谁 家 板 筑 高	奉 诚 园 里 地	墙 缺 见 蓬 蒿
含 烟 一 株 柳	拂 地 摇 风 久	佳 人 不 忍 折	怅 望 回 纤 手
陶 菊 手 自 种	楚 兰 心 有 期	遥 知 渡 江 日	正 是 撷 芳 时
邮 亭 寄 人 世	人 世 寄 邮 亭	何 如 自 筹 度	鸿 路 有 冥 冥
只 影 随 惊 雁	单 栖 锁 画 笼	向 春 罗 袖 薄	谁 念 舞 台 风
好 鸟 疑 敲 磬	风 蝉 认 轧 筝	修 篁 与 嘉 树	偏 倚 半 岩 生
终 日 求 人 卜	回 回 道 好 音	那 时 离 别 后	入 梦 到 如 今
旧 事 参 差 梦	新 程 逦 迤 秋	故 人 如 见 忆	时 到 寺 东 楼
道 泰 时 还 泰	时 来 命 不 来	何 当 离 城 市	高 卧 博 山 隈
荆 州 一 万 里	不 如 蒯 易 度	仰 首 望 飞 鸣	伊 人 何 异 趣
三 日 去 还 住	一 生 焉 再 游	含 情 碧 溪 水	重 上 粲 公 楼
前 山 风 雨 凉	歇 马 坐 垂 杨	何 处 芙 蓉 落	南 渠 秋 水 香
赤 城 云 雪 深	山 客 负 归 心	昨 夜 西 斋 宿	月 明 琪 树 阴
云 月 有 归 处	故 山 清 洛 南	如 何 一 花 发	春 梦 遍 江 潭
剑 外 从 军 远	无 家 与 寄 衣	散 关 三 尺 雪	回 梦 旧 鸳 机
巴 江 可 惜 柳	柳 色 绿 侵 江	好 向 金 銮 殿	移 阴 入 绮 窗
无 奈 巴 南 柳	千 条 傍 吹 台	更 将 黄 映 白	拟 作 杏 花 媒
乐 府 闻 桃 叶	人 前 道 得 无	劝 君 书 小 字	慎 莫 唤 官 奴
撩 钗 盘 孔 雀	恼 带 拂 鸳 鸯	罗 荐 谁 教 近	斋 时 锁 洞 房
珠 实 虽 先 熟	琼 莩 纵 早 开	流 莺 犹 故 在	争 得 讳 含 来
道 却 横 波 字	人 前 莫 谩 羞	只 应 同 楚 水	长 短 入 淮 流
风 露 澹 清 晨	帘 间 独 起 人	莺 花 啼 又 笑	毕 竟 是 谁 春
遏 云 歌 响 清	回 雪 舞 腰 轻	只 要 君 流 眄	君 倾 国 自 倾
孤 蝶 小 徘 徊	翩 翾 粉 翅 开	并 应 伤 皎 洁	频 近 雪 中 来
滞 雨 长 安 夜	残 灯 独 客 愁	故 乡 云 水 地	归 梦 不 宜 秋
初 随 林 霭 动	稍 共 夜 凉 分	窗 迥 侵 灯 冷	庭 虚 近 水 闻
花 将 人 共 笑	篱 外 露 繁 枝	宋 玉 临 江 宅	墙 低 不 碍 窥
莫 叹 万 重 山	君 还 我 未 还	武 关 犹 怅 望	何 况 百 牢 关
落 日 五 湖 游	烟 波 处 处 愁	沈 浮 千 古 事	谁 与 问 东 流
渺 渺 无 穷 尽	风 涛 几 日 平	年 光 与 人 事	东 去 一 声 声
旧 山 诸 隐 沦	身 在 苦 无 身	莫 锁 白 云 路	白 云 多 误 人
单 棹 横 疏 雨	江 滩 秋 泊 时	花 留 身 住 越	月 递 梦 还 秦
江 乡 十 年 别	京 国 累 日 同	在 客 几 多 事	俱 付 酒 杯 中
獬 豸 霜 中 貌	龙 钟 病 后 颜	惨 伤 此 身 事	风 雪 动 江 山
颜 凋 明 镜 觉	思 苦 白 云 知	沧 洲 迷 钓 隐	紫 阁 负 僧 期
万 叶 风 声 利	一 山 秋 气 寒	晓 霜 浮 碧 瓦	落 日 度 朱 栏
两 颔 凝 清 霜	玉 炉 焚 天 香	为 我 延 岁 华	得 入 不 死 乡
楼 居 半 池 上	澄 影 共 相 空	谢 守 题 诗 处	莲 开 净 碧 中
连 檐 对 双 树	冬 翠 夏 无 尘	未 肯 惭 桃 李	成 阴 不 待 春
中 峰 上 翠 微	窗 晓 早 霞 飞	几 引 登 山 屐	春 风 踏 雪 归
高 亭 群 峰 首	四 面 俯 晴 川	每 见 晨 光 晓	阶 前 万 井 烟
秋 台 好 登 望	菡 萏 发 清 池	半 似 红 颜 醉	凌 波 欲 暮 时
静 得 尘 埃 外	茶 芳 小 华 山	此 亭 真 寂 寞	世 路 少 人 闲
南 溪 抱 瓮 客	失 意 自 怀 羞	晚 路 谁 携 手	残 春 自 白 头
万 壑 朝 溟 海	萦 回 岁 月 多	无 如 此 沟 水	咫 尺 奉 天 波
静 中 无 伴 侣	今 亦 独 随 缘	昨 夜 离 空 室	焚 香 净 去 船
深 居 白 云 穴	静 注 赤 松 经	往 往 龙 潭 上	焚 香 礼 斗 星
道 在 猜 谗 息	仁 深 疾 苦 除	尧 聪 能 下 听	汤 网 本 来 疏
浐 曲 雁 飞 下	秦 原 人 葬 回	丘 坟 与 城 阙	草 树 共 尘 埃
壮 士 何 曾 悲	悲 即 无 回 期	如 何 易 水 上	未 歌 泪 先 垂
晓 月 千 重 树	春 烟 十 里 溪	过 来 还 过 去	此 路 不 知 迷
风 兰 舞 幽 香	雨 叶 堕 寒 滴	美 人 来 不 来	前 山 看 向 夕
婴 网 虽 皆 困	褰 笼 喜 共 归	无 心 期 尔 报	相 见 莫 惊 飞
树 发 花 如 锦	莺 啼 柳 若 丝	更 游 欢 宴 地	悲 见 别 离 时
争 挥 钩 弋 手	竞 耸 踏 摇 身	伤 颊 讵 关 舞	捧 心 非 效 嚬
白 首 成 何 事	无 欢 可 替 悲	空 馀 酒 中 兴	犹 似 少 年 时
根 是 泥 中 玉	心 承 露 下 珠	在 君 塘 下 种	埋 没 任 春 浦
一 合 相 思 泪	临 江 洒 素 秋	碧 波 如 会 意	却 与 向 西 流
寄 语 双 莲 子	须 知 用 意 深	莫 嫌 一 点 苦	便 拟 弃 莲 心
晴 气 熏 樱 蕊	丰 蒙 雪 满 林	请 君 三 斗 酒	醉 卧 白 罗 岑
一 顷 含 秋 绿	森 风 十 万 竿	气 吹 朱 夏 转	声 扫 碧 霄 寒
不 见 休 上 人	空 伤 碧 云 思	何 处 开 宝 书	秋 风 海 光 寺
鸂 鶒 借 毛 衣	喧 呼 鹰 隼 稀	云 披 菱 藻 地	任 汝 作 群 飞
晓 行 沥 水 楼	暮 到 悬 泉 驿	林 月 值 云 遮	山 灯 照 愁 寂
海 底 有 明 月	圆 于 天 上 轮	得 之 一 寸 光	可 买 千 里 春
莫 叹 迢 递 分	何 殊 咫 尺 别	江 楼 到 夜 登	还 见 南 台 月
策 杖 驰 山 驿	逢 人 问 梓 州	长 江 那 可 到	行 客 替 生 愁
四 十 归 燕 字	千 年 外 始 吟	已 将 书 北 岳	不 用 比 南 金
对 雨 思 君 子	尝 茶 近 竹 幽	儒 家 邻 古 寺	不 到 又 逢 秋
香 灯 伴 残 梦	楚 国 在 天 涯	月 落 子 规 歇	满 庭 山 杏 花
隔 石 觅 屐 迹	西 溪 迷 鸡 啼	小 鸟 扰 晓 沼	犁 泥 齐 低 畦
客 愁 看 柳 色	日 日 逐 春 深	荡 漾 春 风 里	谁 知 历 乱 心
吴 国 初 成 阵	王 家 欲 解 围	拂 巾 双 雉 叫	飘 瓦 两 鸳 飞
秦 娥 十 四 五	面 白 于 指 爪	羞 人 夜 采 桑	惊 起 戴 胜 鸟
别 来 十 二 月	去 到 漏 天 边	不 是 因 逢 闰	还 应 是 隔 年
帝 里 春 无 意	归 山 对 物 华	即 应 来 日 去	九 陌 踏 槐 花
岭 外 音 书 绝	经 年 复 历 春	近 乡 情 更 怯	不 敢 问 来 人
带 香 入 鲍 肆	香 气 同 鲍 鱼	未 入 犹 可 悟	已 入 当 何 如
远 梦 如 水 急	白 发 如 草 新	归 期 待 春 至	春 至 还 送 人
涧 草 短 短 青	山 月 朗 朗 明	此 夜 目 不 掩	屋 头 乌 啼 声
别 家 鬓 未 生	到 城 鬓 似 发	朝 朝 临 川 望	灞 水 不 入 越
阿 娇 生 汉 宫	西 施 住 南 国	专 房 莫 相 妒	各 自 有 颜 色
月 堕 沧 浪 西	门 开 树 无 影	此 时 归 梦 阑	立 在 梧 桐 井
游 人 未 入 门	花 影 出 门 前	将 军 来 此 住	十 里 无 荒 田
西 风 吹 急 景	美 人 照 金 井	不 见 面 上 花	却 恨 井 中 影
莲 子 房 房 嫩	菖 蒲 叶 叶 齐	共 结 池 中 根	不 厌 池 中 泥
昔 人 登 此 地	丘 垄 已 前 悲	今 日 又 非 昔	春 风 能 几 时
沧 浪 临 古 道	道 上 石 成 尘	自 有 沧 浪 峡	谁 为 无 事 人
月 午 篱 南 道	前 村 半 隐 林	田 翁 独 归 处	荞 麦 露 花 深
劝 君 金 屈 卮	满 酌 不 须 辞	花 发 多 风 雨	人 生 足 别 离
莫 问 古 宫 名	古 宫 空 有 城	惟 应 东 去 水	不 改 旧 时 声
舟 中 采 莲 女	两 两 催 妆 梳	闻 早 渡 江 去	日 高 来 起 居
沧 溟 八 千 里	今 古 畏 波 涛	此 日 征 南 将	安 然 渡 万 艘
几 经 人 事 变	又 见 海 涛 翻	徒 起 如 山 浪	何 曾 洗 至 冤
即 是 春 风 尽	仍 沾 夜 雨 归	明 朝 更 来 此	兼 恐 落 花 稀
我 心 岂 不 平	我 目 自 不 明	徒 云 备 双 足	天 下 何 由 行
玳 瑁 应 难 比	斑 犀 定 不 加	天 嫌 未 端 正	满 面 与 妆 花
立 石 泥 功 状	天 然 诡 怪 形	未 尝 私 祸 福	终 不 费 丹 青
一 岁 犹 未 满	九 泉 何 太 深	唯 馀 卷 书 草	相 对 共 伤 心
山 期 须 早 赴	世 累 莫 迟 留	忽 遇 狂 风 起	闲 心 不 自 由
溪 南 越 乡 音	古 柳 渡 江 深	日 晚 无 来 客	闲 船 系 绿 阴
穿 烟 泉 潺 湲	触 竹 犊 觳 觫	荒 篁 香 墙 匡	熟 鹿 伏 屋 曲
春 庭 晓 景 别	清 露 花 逦 迤	黄 蜂 一 过 慵	夜 夜 栖 香 蕊
桃 李 傍 檐 楹	无 人 赏 春 华	时 情 重 不 见	却 忆 菖 蒲 花
合 欢 能 解 恚	萱 草 信 忘 忧	尽 向 庭 前 种	萋 萋 特 地 愁
妾 住 东 湖 下	郎 居 南 浦 边	闲 临 烟 水 望	认 得 采 菱 船
大 堤 春 日 暮	骢 马 解 镂 衢	请 君 留 上 客	容 妾 荐 雕 胡
天 问 复 招 魂	无 因 彻 帝 阍	岂 知 千 丽 句	不 敌 一 谗 言
相 对 莫 辞 贫	蓬 蒿 任 塞 门	无 情 是 金 玉	不 报 主 人 恩
雨 冷 唯 添 暑	烟 初 不 著 春	数 枝 花 颣 小	愁 杀 扈 芳 人
裁 得 尺 锦 书	欲 寄 东 飞 凫	胫 短 翅 亦 短	雌 雄 恋 菰 蒲
春 风 等 君 意	亦 解 欺 桃 李	写 得 去 时 真	归 来 不 相 似
南 云 走 冷 圭	北 籁 号 空 木	年 年 任 霜 霰	不 减 筼 筜 绿
闲 吟 秋 景 外	万 事 觉 悠 悠	此 夜 若 无 月	一 年 虚 过 秋
水 榭 花 繁 处	春 晴 日 午 前	鸟 窥 临 槛 镜	马 过 隔 墙 鞭
几 处 白 烟 断	一 川 红 树 时	坏 桥 侵 辙 水	残 照 背 村 碑
伏 溜 侵 阶 润	繁 花 隔 竹 香	娇 莺 方 晓 听	无 事 过 南 塘
绿 树 连 村 暗	黄 花 出 陌 稀	远 陂 春 草 绿	犹 有 水 禽 飞
白 日 新 年 好	青 春 上 国 多	街 平 双 阙 近	尘 起 五 云 和
形 胜 今 虽 在	荒 凉 恨 不 穷	虎 狼 秦 国 破	狐 兔 汉 陵 空
秋 江 共 僧 渡	乡 泪 滴 船 回	一 夜 吴 船 梦	家 书 立 马 开
离 乱 身 偶 在	窜 迹 任 浮 沉	虎 暴 荒 居 迥	萤 孤 黑 夜 深
梅 雨 和 乡 泪	终 年 共 酒 衣	殷 勤 华 表 鹤	羡 尔 亦 曾 归
幽 径 入 桑 麻	坞 西 逢 一 家	编 篱 薪 带 茧	补 屋 草 和 花
菊 开 犹 阻 雨	蝶 意 切 于 人	亦 应 知 暮 节	不 比 惜 残 春
一 叶 随 西 风	君 行 亦 向 东	知 妾 飞 书 意	无 劳 待 早 鸿
且 喜 安 能 保	那 堪 病 更 忧	可 怜 藜 杖 者	真 个 种 瓜 侯
羽 书 传 栈 道	风 火 隔 乡 关	病 眼 那 堪 泣	伤 心 不 到 间
宝 马 跋 尘 光	双 驰 照 路 旁	喧 传 报 戚 里	明 日 幸 长 杨
萱 草 生 堂 阶	游 子 行 天 涯	慈 亲 倚 门 望	不 见 萱 草 花
先 贤 忧 民 诈	观 迹 成 纲 纪	自 有 书 契 来	争 及 结 绳 理
姓 氏 司 空 贵	官 班 御 史 卑	老 夫 如 且 在	不 用 叹 屯 奇
浊 河 从 北 下	清 洛 向 东 流	清 浊 皆 如 此	何 人 不 白 头
叠 浪 与 云 急	翠 兰 和 意 香	风 流 化 为 雨	日 暮 下 巫 阳
金 阁 倚 云 开	朱 轩 犯 雪 来	三 冬 辛 苦 样	天 意 似 难 栽
天 地 太 萧 索	山 川 何 渺 茫	不 堪 星 斗 柄	犹 把 岁 寒 量
三 年 离 水 石	一 旦 隐 樵 渔	为 问 青 云 上	何 人 识 卷 舒
玉 人 下 瑶 台	香 风 动 轻 素	画 角 弄 江 城	鸣 珰 月 中 堕
相 聚 即 为 邻	烟 火 自 成 簇	约 伴 过 前 溪	撑 破 蘼 芜 绿
松 格 一 何 高	何 人 号 乳 毛	霜 天 寓 直 夜	愧 尔 伴 闲 曹
暴 乱 免 遗 折	森 罗 贤 达 名	末 郎 何 所 取	叨 继 外 门 荣
八 韵 与 五 字	俱 为 时 所 先	幽 魂 应 自 慰	李 白 墓 相 连
烟 外 桡 声 远	天 涯 幽 梦 回	争 知 江 上 客	不 是 故 乡 来
江 海 扁 舟 客	云 山 一 衲 僧	相 逢 两 无 语	若 个 是 南 能
细 雨 桃 花 水	轻 鸥 逆 浪 飞	风 头 阻 归 棹	坐 睡 倚 蓑 衣
晚 日 催 弦 管	春 风 入 绮 罗	杏 花 如 有 意	偏 落 舞 衫 多
泪 滴 珠 难 尽	容 殊 玉 易 销	傥 随 明 月 去	莫 道 梦 魂 遥
溪 边 花 满 枝	百 鸟 带 香 飞	下 有 一 白 鹭	日 斜 翘 石 矶
五 里 复 五 里	去 时 无 住 时	日 将 家 渐 远	犹 恨 马 行 迟
乱 世 时 偏 促	阴 天 日 易 昏	无 言 搔 白 首	憔 悴 倚 东 门
莫 恨 红 裙 破	休 嫌 白 屋 低	请 看 京 与 洛	谁 在 旧 香 闺
梦 觉 笙 歌 散	空 堂 寂 寞 秋	更 闻 城 角 弄	烟 雨 不 胜 愁
井 邑 斜 连 北	蓬 瀛 直 倚 东	秋 高 岩 溜 白	日 上 海 波 红
惜 别 远 相 送	却 成 惆 怅 多	独 归 回 首 处	争 那 暮 山 何
寻 僧 已 寂 寞	林 下 锁 山 房	松 竹 虽 无 语	牵 衣 借 晚 凉
月 上 随 人 意	人 闲 月 更 清	朱 楼 高 百 尺	不 见 到 天 明
槿 花 不 见 夕	一 日 一 回 新	东 风 吹 桃 李	须 到 明 年 春
宰 嚭 亡 吴 国	西 施 陷 恶 名	浣 纱 春 水 急	似 有 不 平 声
牧 竖 持 蓑 笠	逢 人 气 傲 然	卧 牛 吹 短 笛	耕 却 傍 溪 田
欲 羡 农 家 子	秋 新 看 刈 禾	苏 秦 无 负 郭	六 印 又 如 何
江 心 秋 月 白	起 柁 信 潮 行	蛟 龙 化 为 人	半 夜 吹 笛 声
蛙 声 近 过 社	农 事 忽 已 忙	邻 妇 饷 田 归	不 见 百 花 芳
日 暮 片 帆 落	江 村 如 有 情	独 对 沙 上 月	满 船 人 睡 声
白 鸟 波 上 栖	见 人 懒 飞 起	为 有 求 鱼 心	不 是 恋 江 水
三 月 寒 食 时	日 色 浓 于 酒	落 尽 墙 头 花	莺 声 隔 原 柳
十 载 元 正 酒	相 欢 意 转 深	自 量 麋 鹿 分	只 合 在 山 林
古 树 春 风 入	阳 和 力 太 迟	莫 言 生 意 尽	更 引 万 年 枝
清 猿 啼 不 住	白 水 下 来 新	八 月 莫 为 客	夜 长 愁 杀 人
长 门 春 欲 尽	明 月 照 花 枝	买 得 相 如 赋	君 恩 不 可 移
圆 光 照 一 海	远 客 在 孤 舟	相 忆 无 期 见	中 宵 独 上 楼
海 燕 频 来 去	西 人 独 滞 留	天 边 又 相 送	肠 断 故 园 秋
珠 箔 映 高 柳	美 人 红 袖 垂	忽 闻 半 天 语	不 见 上 楼 时
院 似 禅 心 静	花 如 觉 性 圆	自 然 知 了 义	争 肯 学 神 仙
不 独 满 池 塘	梦 中 佳 句 香	春 风 有 馀 力	引 上 古 城 墙
出 山 不 得 意	谒 帝 值 戈 鋋	岂 料 为 文 日	翻 成 用 武 年
凌 春 帝 子 阁	偶 眺 日 移 西	浪 势 平 花 坞	帆 阴 上 柳 堤
东 园 宫 草 绿	上 下 飞 相 逐	君 恩 不 禁 春	昨 夜 花 中 宿
种 荷 玉 盆 里	不 及 沟 中 水	养 雉 黄 金 笼	见 草 心 先 喜
貌 高 清 入 骨	帝 里 旧 临 坛	出 语 经 相 似	行 心 佛 证 安
阴 阴 亭 际 间	相 顾 惨 离 颜	一 片 云 飞 去	嵯 峨 空 魏 山
泪 干 红 落 脸	心 尽 白 垂 头	自 此 方 知 怨	从 来 岂 信 愁
无 语 与 花 别	细 看 枝 上 红	明 年 又 相 见	还 恐 是 愁 中
小 山 压 大 山	大 山 全 无 力	羞 见 故 乡 人	从 此 投 外 国
早 秋 惊 叶 落	飘 零 似 客 心	翻 飞 未 肯 下	犹 言 惜 故 林
幻 生 还 幻 灭	大 幻 莫 过 身	安 心 自 有 处	求 人 无 有 人
欲 上 祝 融 峰	先 登 古 石 桥	凿 开 巇 嶮 处	取 路 到 丹 霄
司 空 犹 不 作	那 敢 作 司 徒	幸 有 山 翁 号	如 何 不 见 呼
寒 烛 照 清 夜	笙 歌 隔 藓 墙	一 从 飞 燕 入	便 不 见 君 王
街 鼓 侵 人 急	西 倾 日 欲 斜	黄 泉 无 旅 店	今 夜 宿 谁 家
游 子 未 归 去	野 花 愁 破 心	划 多 灰 渐 冷	坐 久 席 成 痕
芳 草 温 阳 客	归 心 浙 水 西	临 风 青 桂 楫	几 日 白 蘋 溪
恩 酬 期 必 报	岂 是 辄 轻 生	神 剑 冲 霄 去	谁 为 平 不 平
翠 色 晴 来 近	长 亭 路 去 遥	无 人 折 烟 缕	落 日 拂 溪 桥
年 年 二 月 暮	散 乱 杂 飞 花	雨 过 微 风 起	狂 飘 千 万 家
松 节 凌 霜 久	蓬 根 逐 吹 频	群 生 各 有 性	桃 李 但 争 春
岭 外 春 过 半	途 中 火 又 新	殷 勤 清 远 峡	留 恋 北 归 人
碧 草 垂 低 岸	东 风 起 细 波	横 汾 从 游 宴	何 谢 到 天 河
井 梧 纷 堕 砌	寒 雁 远 横 空	雨 久 莓 苔 紫	霜 浓 薜 荔 红
旌 旗 赴 天 台	溪 山 晓 色 开	万 家 悲 更 喜	迎 佛 送 如 来
昨 日 方 髽 髻	如 今 满 颔 髯	紫 阁 无 心 恋	青 山 有 意 潜
风 起 即 千 里	风 回 翻 问 津	沈 思 宦 游 者	何 啻 使 风 人
渡 溪 溪 水 急	水 溅 罗 衣 湿	日 暮 犹 未 归	盈 盈 水 边 立
素 律 铄 欲 脆	青 女 妒 复 稀	月 冷 天 风 吹	叶 叶 干 红 飞
拂 拂 生 残 晖	层 层 如 裂 绯	天 风 剪 成 片	疑 作 仙 人 衣
巴 江 江 水 色	一 带 浓 蓝 碧	仙 女 瑟 瑟 衣	风 梭 晚 来 织
塞 日 穿 痕 断	边 鸿 背 影 飞	缥 缈 浮 黄 屋	阴 沈 护 御 衣
一 朝 入 紫 宫	万 古 遗 芳 尘	至 今 溪 边 花	不 敢 娇 青 春
海 色 连 四 明	仙 舟 去 容 易	天 籍 岂 辄 问	不 是 卑 朝 士
丹 籍 生 涯 浅	黄 泉 归 路 深	不 及 江 陵 树	千 秋 长 作 林
二 八 如 同 雪	三 春 类 早 花	分 行 向 烛 转	一 种 逐 风 斜
双 燕 今 朝 至	何 时 发 海 滨	窥 檐 向 人 语	如 道 故 乡 春
花 寒 未 聚 蝶	色 艳 已 惊 人	悬 知 陌 上 柳	应 妒 手 中 春
系 缆 石 城 下	恣 吟 怀 暂 开	江 人 桡 艇 子	将 谓 莫 愁 来
恨 苦 泪 不 落	耿 然 东 北 心	空 囊 与 瘦 马	羁 绁 意 应 深
轮 如 明 月 尽	罗 似 薄 云 穿	无 由 重 掩 笑	分 在 秋 风 前
万 事 皆 零 落	平 生 不 可 思	惟 馀 酒 中 趣	不 减 少 年 时
自 君 之 出 矣	宝 镜 为 谁 明	思 君 如 陇 水	常 闻 呜 咽 声
狂 风 拔 倒 树	树 倒 根 已 露	上 有 数 枝 藤	青 青 犹 未 悟
午 醉 醒 来 晚	无 人 梦 自 惊	夕 阳 如 有 意	长 傍 小 窗 明
刺 举 官 犹 屈	风 谣 政 已 成	行 看 换 龟 组	奏 最 谒 承 明
荒 郊 昨 夜 雪	羸 马 又 须 行	四 顾 无 人 迹	鸡 鸣 第 一 声
季 子 让 社 稷	又 能 听 国 风	宁 知 千 载 后	蘋 藻 冷 祠 宫
宝 台 侵 汉 远	金 地 接 霞 高	何 必 游 天 外	忻 此 契 卢 敖
汾 桂 秋 水 阔	宛 似 到 阊 门	惆 怅 江 湖 思	惟 将 南 客 论
去 国 投 兹 土	编 茅 隐 旧 踪	年 年 秋 水 上	独 对 数 株 松
偶 来 松 树 下	高 枕 石 头 眠	山 中 无 历 日	寒 尽 不 知 年
静 居 青 嶂 里	高 啸 紫 烟 中	尘 世 连 仙 界	琼 田 前 路 通
雨 滴 空 阶 晓	无 心 换 夕 香	井 梧 花 落 尽	一 半 在 银 床
寒 花 护 月 色	坠 叶 占 风 音	兹 夕 无 尘 虑	高 云 共 片 心
野 坐 分 苔 席	山 行 绕 菊 丛	云 衣 惹 不 破	秋 色 望 来 空
冰 溪 时 咽 绝	风 枥 方 轩 举	此 处 不 断 肠	定 知 无 断 处
旧 宠 悲 秋 扇	新 恩 寄 早 春	聊 题 一 片 叶	将 寄 接 流 人
一 入 深 宫 里	无 由 得 见 春	题 诗 花 叶 上	寄 与 接 流 人
已 漏 风 声 罢	绳 持 也 不 禁	一 从 经 落 后	无 复 有 贞 心
我 婿 去 重 湖	临 窗 泣 血 书	殷 勤 凭 燕 翼	寄 与 薄 情 夫
路 扫 饥 寒 迹	天 哀 志 气 人	休 零 离 别 泪	携 手 入 西 秦
畴 昔 鸳 鸯 侣	朱 门 贺 客 多	如 今 无 此 事	好 去 莫 相 过
昨 夜 巫 山 中	失 却 阳 台 女	朝 来 香 阁 里	独 伴 楚 王 语
昔 别 容 如 玉	今 来 鬓 若 丝	泪 痕 应 共 见	肠 断 阿 谁 知
平 生 偏 好 酒	劳 尔 劝 吾 餐	但 得 杯 中 满	时 光 度 不 难
此 君 临 此 池	枝 低 水 相 近	碧 色 绿 波 中	日 日 流 不 尽
绿 影 竞 扶 疏	红 姿 相 照 灼	不 学 桃 李 花	乱 向 春 风 落
待 月 西 厢 下	迎 风 户 半 开	拂 墙 花 影 动	疑 是 玉 人 来
谁 家 少 年 儿	心 中 暗 自 欺	不 道 终 不 可	可 即 恐 郎 知
天 汉 凉 秋 夜	澄 澄 一 镜 明	山 空 猿 屡 啸	林 静 鹊 频 惊
黄 鸟 翻 红 树	青 牛 卧 绿 苔	渚 宫 歌 舞 地	轻 雾 锁 楼 台
日 下 西 塞 山	南 来 洞 庭 客	晴 空 白 鸟 度	万 里 秋 光 碧
许 厕 高 斋 唱	涓 泉 定 不 如	可 怜 谯 记 室	流 水 满 禅 居
焚 香 登 玉 坛	端 简 礼 金 阙	明 月 照 幽 隙	清 风 开 短 襟
经 时 未 架 却	心 绪 乱 纵 横	已 看 云 鬟 散	更 念 木 枯 荣
羊 皮 赎 去 士	马 革 敛 还 尸	天 下 方 无 事	孝 廉 非 哭 时
众 美 仍 罗 列	群 英 已 古 今	也 知 生 死 分	那 得 不 伤 心
苦 见 人 间 世	思 归 洞 里 天	纵 令 山 鸟 语	不 废 野 人 眠
天 台 众 峰 外	华 顶 当 寒 空	有 时 半 不 见	崔 嵬 在 云 中
古 墓 石 棱 棱	寒 云 晚 景 凝	空 悲 虎 溪 月	不 见 雁 门 僧
山 僧 虽 不 饮	酤 酒 引 陶 潜	此 意 无 人 别	多 为 俗 士 嫌
峰 色 秋 天 见	松 声 静 夜 闻	影 孤 长 不 出	行 道 在 寒 云
只 将 陶 与 谢	终 日 可 忘 情	不 欲 多 相 识	逢 人 懒 道 名
山 僧 不 厌 野	才 子 会 须 狂	何 处 销 君 兴	春 风 摆 绿 杨
汉 家 仪 礼 盛	名 教 出 诸 颜	更 见 尚 书 后	能 文 在 子 山
欹 枕 听 寒 更	寒 更 发 还 住	一 夜 千 万 声	几 声 到 君 处
不 意 入 前 溪	爱 溪 从 错 落	清 清 鉴 不 足	非 是 深 难 度
欲 问 采 灵 药	如 何 学 无 生	爱 鹤 颇 似 君	且 非 求 仙 情
不 惯 人 间 别	多 应 忘 别 时	逢 山 又 逢 水	只 畏 却 来 迟
疏 阴 花 不 动	片 景 松 梢 度	夏 日 旧 来 长	佳 游 何 易 暮
天 公 何 时 有	谈 者 皆 不 经	谁 道 贤 人 死	今 为 傅 说 星
吾 道 本 无 我	未 曾 嫌 世 人	如 今 到 城 市	弥 觉 此 心 真
乞 我 百 万 金	封 我 异 姓 王	不 如 独 悟 时	大 笑 放 清 狂
野 外 有 一 人	独 立 无 四 邻	彼 见 是 我 身	我 见 是 彼 身
古 冢 密 于 草	新 坟 侵 官 道	城 外 无 闲 地	城 中 人 又 老
荒 岸 烧 未 死	白 云 痴 不 动	极 目 无 人 行	浪 打 取 鱼 笼
春 风 有 何 情	旦 暮 来 林 园	不 问 桃 李 主	吹 落 红 无 言
镜 湖 中 有 月	处 士 后 无 人	荻 笋 抽 高 节	鲈 鱼 跃 老 鳞
徐 徐 东 海 出	渐 渐 上 天 衢	此 夜 一 轮 满	清 光 何 处 无
寺 隔 残 潮 去	采 药 过 泉 声	林 塘 秋 半 宿	风 雨 夜 深 来
遮 莫 冬 冬 动	须 倾 满 满 杯	金 吾 如 借 问	但 道 玉 山 颓
故 人 住 南 郭	邀 我 对 芳 樽	欢 畅 日 云 暮	不 知 城 市 喧
素 面 已 云 妖	更 著 花 钿 饰	脸 横 一 寸 波	浸 破 吴 王 国
一 粒 红 稻 饭	几 滴 牛 颔 血	珊 瑚 枝 下 人	衔 杯 吐 不 歇
华 州 回 道 人	来 到 岳 阳 城	别 我 游 何 处	秋 空 一 剑 横
得 饮 摅 公 酒	复 登 摅 公 舟	便 得 神 体 清	超 遥 旷 无 忧
琴 弹 碧 玉 调	药 炼 白 朱 砂	解 酝 顷 刻 酒	能 开 非 时 花
无 事 到 扬 州	相 携 上 酒 楼	药 囊 为 赠 别	千 载 更 何 求
几 劫 澄 烦 思	今 身 仅 小 成	誓 将 云 外 隐	不 向 世 间 存
君 子 既 执 迷	无 由 达 情 素	明 月 海 山 上	秋 风 独 归 去
海 门 连 洞 庭	每 去 三 千 里	十 载 一 归 来	辛 苦 潇 湘 水
我 昔 胜 君 昔	君 今 胜 我 今	荣 华 各 异 代	何 用 苦 追 寻
秋 径 填 黄 叶	寒 摧 露 草 根	猿 声 一 叫 断	客 泪 数 重 痕
我 本 邯 郸 士	祇 役 死 河 湄	不 得 家 人 哭	劳 君 行 路 悲
门 依 楚 水 岸	身 寄 洋 州 馆	望 月 独 相 思	尘 襟 泪 痕 满
幽 明 虽 异 路	平 昔 忝 攻 文	欲 知 潜 昧 处	山 北 两 孤 坟
我 有 敌 国 雠	无 人 可 为 雪	每 至 秦 陇 头	游 魂 自 呜 咽
幽 树 高 高 影	山 花 寂 寂 香	山 天 遥 历 历	山 水 急 汤 汤
我 昔 胜 君 昔	君 今 胜 我 今	人 生 一 世 事	何 用 苦 相 侵
异 国 非 所 志	烦 劳 殊 清 闲	惊 涛 千 万 里	无 乃 见 钟 山
黄 帝 上 天 时	鼎 湖 元 在 兹	七 十 二 玉 女	化 作 黄 金 芝
红 树 醉 秋 色	碧 溪 弹 夜 弦	佳 期 不 可 再	风 雨 杳 如 年
色 分 蓝 叶 青	声 比 磬 中 鸣	七 月 初 七 夜	吾 当 示 汝 形
鸟 鼠 是 家 川	周 王 昔 猎 贤	一 从 离 子 卯	应 见 海 桑 田
可 惜 春 时 节	依 然 独 自 游	无 端 两 行 泪	长 只 对 花 流
神 女 得 张 硕	文 君 遇 长 卿	逢 时 两 相 得	聊 足 慰 多 情
琴 瑟 情 虽 重	山 林 志 自 深	常 忧 时 节 变	辜 负 百 年 心
桃 花 洞 口 开	香 蕊 落 莓 苔	佳 景 虽 堪 玩	萧 郎 殊 未 来
卜 筑 郊 原 古	青 山 无 四 邻	扶 疏 绕 屋 树	寂 寞 独 归 人
耸 膊 成 山 字	埋 肩 不 出 头	谁 家 麟 角 上	画 此 一 猕 猴
索 头 连 背 暖	漫 裆 畏 肚 寒	只 因 心 浑 浑	所 以 面 团 团
刺 鼻 何 曾 嚏	蹋 面 不 知 嗔	高 生 两 个 齿	自 谓 得 胜 人
将 肉 遣 狼 守	置 骨 向 狗 头	自 非 阿 罗 汉	焉 能 免 得 偷
甘 桃 不 结 实	苦 李 压 低 枝	轮 王 千 个 子	巷 伯 勿 孙 儿
道 善 何 曾 善	言 兴 且 不 兴	如 来 烧 赤 尽	惟 有 一 群 僧
马 带 桃 花 锦	裙 衔 绿 草 罗	定 知 帏 帽 底	仪 容 似 大 哥
叔 慎 骑 乌 马	僧 伽 把 漆 弓	唤 取 长 安 令	共 猎 北 山 熊
榆 儿 复 榆 妇	造 屋 兼 造 车	十 七 八 九 夜	还 书 复 借 书
遥 看 沧 海 城	杨 柳 郁 青 青	中 央 一 群 汉	聚 坐 打 杯 觥
檐 前 飞 七 百	雪 白 后 园 强	饱 食 房 里 侧	家 粪 集 野 螂
暗 去 也 没 雨	明 来 也 没 云	日 头 赫 赤 出	地 上 绿 氤 氲
有 意 嫌 兵 部	专 心 望 考 功	谁 知 脚 踜 蹬	却 落 省 墙 东
锦 帐 随 情 设	金 炉 任 意 熏	唯 愁 员 外 置	不 应 列 星 文
昔 人 有 玉 碗	击 之 千 里 鸣	今 日 睹 斯 文	碗 有 当 时 声
呼 十 却 为 石	唤 针 将 作 真	忽 然 云 雨 至	总 道 是 天 因
侧 坡 蛆 蜫 蜦	蚁 子 竞 来 拖	一 朝 白 雨 中	无 钝 无 喽 罗
紫 绿 终 朝 染	因 何 不 识 非	莆 田 竹 木 贵	背 负 十 柴 归
破 落 三 间 屋	萧 条 一 旅 人	不 知 负 何 事	生 死 厄 于 陈
走 却 坐 禅 客	移 将 不 动 尊	世 间 颠 倒 事	八 万 四 千 门
吃 得 肚 婴 撑	寻 思 绕 寺 行	空 中 设 罗 网	只 待 杀 众 生
道 格 何 曾 格	言 糊 又 不 糊	浑 身 总 是 眼	还 解 识 人 无
当 涂 当 涂 见	芜 湖 芜 湖 见	八 月 十 五 夜	一 似 没 柄 扇
柱 下 虽 为 史	台 中 未 是 官	何 时 闻 必 也	早 晚 见 任 端
鲁 地 抑 种 稻	一 概 被 水 沫	年 年 索 蟹 夫	百 姓 不 可 活
我 欲 逃 乡 里	我 欲 去 坟 墓	左 公 今 既 来	谁 忍 弃 之 去
吾 乡 有 鬼 巫	惑 人 人 不 知	天 子 正 尊 信	左 公 能 杀 之
邻 邑 谷 不 登	我 土 丰 粢 盛	禾 稼 美 如 云	实 系 我 使 君
一 双 青 乌 子	飞 来 五 两 头	借 问 船 轻 重	寄 信 到 扬 州
宁 食 三 斗 艾	不 见 屈 突 盖	宁 服 三 斗 葱	不 逢 屈 突 通
枣 子 塞 鼻 孔	悬 栖 阁 却 种	蝉 鸣 蛁 蟟 唤	黍 种 糕 糜 断
白 日 无 谈 人	谈 人 则 害 生	昏 夜 无 说 鬼	说 鬼 则 怪 至
洮 河 李 阿 婆	鄯 州 王 伯 母	见 贼 不 敢 斗	总 由 曹 新 妇
评 事 不 读 律	博 士 不 寻 章	糊 心 宣 抚 使	眯 目 圣 神 皇
不 怕 上 兰 单	惟 愁 答 辨 难	无 钱 求 案 典	生 死 任 都 官
欲 识 圣 人 姓	千 里 草 青 青	欲 识 圣 人 名	日 从 日 上 生
太 岁 当 头 坐	诸 神 不 敢 当	其 中 有 一 物	常 带 洞 庭 香
此 物 不 难 知	一 雄 兼 一 雌	谁 将 打 破 看	方 明 混 沌 时
藤 花 无 次 第	万 朵 一 时 开	不 是 周 从 事	何 人 唤 我 来
山 榴 逼 砌 栽	山 火 一 团 开	尽 日 风 兼 雨	春 渠 拥 作 堆
春 来 冰 未 泮	冬 至 雪 初 晴	为 报 方 袍 客	丰 年 瑞 已 成
象 曰 云 雷 屯	大 君 理 经 纶	马 上 取 天 下	雪 中 朝 海 神
延 绵 不 可 穷	寒 光 彻 云 际	落 石 早 雷 鸣	溅 空 春 雨 细
可 致 清 川 广	难 量 利 物 功	涓 流 此 山 下	谁 识 去 无 穷
桑 林 映 陂 水	雨 过 宛 城 西	留 醉 楚 山 别	阴 云 暮 霋 霋
青 冥 孤 云 去	终 当 暮 归 山	志 士 杖 苦 节	何 时 见 龙 颜
何 乃 万 里 来	可 非 衒 其 才	增 学 助 元 机	土 人 如 子 稀
映 水 俱 知 笑	成 蹊 竟 不 言	即 今 无 自 在	高 下 任 渠 攀
丈 夫 存 行 迹	殷 勤 为 数 来	莫 作 浮 萍 草	逐 浪 不 知 回
